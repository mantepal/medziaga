# ĮRANKIAI TURINIO KŪRIMUI (3 val.)

[Paskaitos medžiaga](https://gamma.app/docs/7-paskaita-ctjq2fpze047l6t)

## Turinio kūrimo įrankiai (Canva, Capcut, ChatGPT, Captions, Notion)

Turinio kūrimas šiandien neįsivaizduojamas be efektyvių ir patogių įrankių, kurie leidžia dirbti greitai, kokybiškai ir kūrybiškai. Kiekvienas įrankis turi savo paskirtį ir padeda optimizuoti skirtingus turinio kūrimo etapus.

### Canva

**Paskirtis**: grafinio turinio kūrimas (postai, stories, prezentacijos, plakato dizainai).

-   Itin patogi vartotojo sąsaja – tinka ir pradedantiesiems, ir pažengusiems;
    
-   Platus šablonų pasirinkimas įvairiems socialinių tinklų formatams;
    
-   Galimybė greitai adaptuoti dizainus skirtingoms platformoms (pvz., tą patį įrašą pritaikyti Instagram, Facebook, LinkedIn);
    
-   Premium funkcijos leidžia naudoti daugiau šriftų, nuotraukų, video klipų.
    

**Praktiniai patarimai:**

-   Naudokite prekės ženklo spalvų paletę ir šriftus nuosekliai;
    
-   Kurkite šablonus, kad sutaupytumėte laiką ruošiant turinį.
    

### CapCut

**Paskirtis**: video turinio kūrimas ir redagavimas.

-   Itin lengva naudoti mobiliąją aplikaciją arba desktop versiją;
    
-   Greitas video apkarpymas, efektai, perėjimai, animacijos, garsiniai efektai;
    
-   Automatinis titravimas (nepalaiko lietuvių kalbos);
    
-   Tinka tiek Reels, TikTok, tiek YouTube Shorts kūrimui.
    

**Praktiniai patarimai**:

-   Kurkite trumpus, dinamiškus video su stipriu hook'u pirmose sekundėse (vaizdinis, garsinis, tekstinis);
    
-   Naudokite trending garsus, kai kuriate turinį TikTok ar Instagram platformoms.
    

### Edits

Paskirtis: pažangus video redagavimas, skirtas socialinių tinklų turiniui.

-   Itin intuityvus įrankis, leidžiantis greitai apkarpyti, montuoti, pridėti efektus;
    
-   Galima kurti profesionaliai atrodančius Reels, TikTok video ir trumpus įrašus;
    
-   Palaiko pažangius efektus (slow motion, spalvų korekciją, smooth transitions);
    
-   Automatinis aspect ratio pritaikymas įvairioms platformoms;
    
-   Galima stebėti savo Instagram reels analitiką, pasisemti idėjų iš ten esančių video.
    

**Praktiniai patarimai:**

-   Kurkite dinamiškus, tempą išlaikančius video – svarbu greita montažo dinamika;
    
-   Naudokite transitions atsargiai – jie turi papildyti, o ne blaškyti žiūrovą.
    
### ChatGPT

**Paskirtis**: turinio idėjų generavimas, tekstų kūrimas, redagavimas.

-   Gali padėti sukurti antraštes, įrašų aprašymus, CTA idėjas;
    
-   Naudojamas brainstormingo sesijoms: greitai sugeneruoja temų sąrašus;
    
-   Gali padėti rašyti naujienlaiškių turinį, postų variantus pagal skirtingas strategijas.
    

**Praktiniai patarimai**:

-   Duokite aiškius „prompt’us“ (nurodymus), įskaitant toną, auditoriją ir tikslą;
    
-   Kurkite asmeninį „prekės ženklo langą“ (žinių bazę), kad generuojamas turinys būtų kuo labiau pritaikytas jūsų prekės ženklui.
    

### Captions (AI tools)

**Paskirtis**: automatinis titravimas, video kūrimas, subtitrų dizaino tobulinimas.

-   Subtitrų automatinis generavimas remiantis įrašytu tekstu;
    
-   Estetiški subtitrų stiliai – spalvų, šriftų, animacijų parinkimas;
    
-   Ypač naudinga kuriant edukacinius ar informacinius video, kuriuos žmonės dažnai žiūri be garso.
    
-   Galima pasirinkti šabloną, pagal kurį bus automatiškai sumontuotas jūsų įkeltas video.
    

**Praktiniai patarimai**:

-   Visada patikrinkite automatiškai sugeneruotų subtitrų tikslumą;
    
-   Pritaikykite subtitrus savo prekės ženklo spalvoms ir stilistikai.
    

### Notion

**Paskirtis**: turinio planavimas, idėjų kaupimas, bendradarbiavimas komandoje.

-   Kurkite turinio kalendorius, idėjų bankus, strategijos planus;
    
-   Galimybė dirbti komandose, žymėti statusus (planuojama, ruošiama, publikuota);
    
-   Gali būti naudojamas kaip projektų valdymo sistema (užduotys, terminai, prioritetai).
    

**Praktiniai patarimai**:

-   Susikurkite atskirus skydelius pagal platformas arba kampanijas;
    
-   Naudokite tag’us ir filtrus greitam turinio rūšiavimui.
    

> Svarbiausia: įrankiai turi tarnauti jūsų strategijai, o ne ją diktuoti. Pirmiausia – aiški kryptis ir idėja, tada – tinkamas įrankis jų įgyvendinimui.

## ChatGPT turinio idėjoms (prompt’ų anatomija)

ChatGPT yra galingas įrankis, bet jo rezultatai tiesiogiai priklauso nuo to, kaip aiškiai ir išsamiai pateikiate užduotį – vadinamą prompt'u.

### Kas yra geras prompt'as?

-   Aiškus ir konkretus užduoties aprašymas;
    
-   Apibrėžta auditorija (kam skirtas turinys);
    
-   Nurodytas tikslas (ką turi padaryti turinys);
    
-   Įvardintas tonas (linksmas, rimtas, profesionalus ir pan.);
    
-   Jei reikia – papildomos gairės (ilgis, formatas, struktūra).
    

### Pavyzdys gero prompt'o:

"Sukurk 3 Instagram postų idėjas apie natūralios kosmetikos naudas. Auditorija: 25–35 metų moterys, gyvenančios mieste. Tonas: draugiškas, įkvepiantis. Kiekviena idėja turi turėti antraštę ir trumpą aprašymą."

### Struktūra, kurią rekomenduojama naudoti:

1.  Užduotis: ką reikia padaryti? (sukurti idėjas, parašyti tekstą, sugalvoti temą)
    
2.  Kokia tema: apie ką?
    
3.  Kam skirta: tikslinė auditorija.
    
4.  Koks tikslas: informuoti, parduoti, įtraukti?
    
5.  Koks tonas: formaliai, draugiškai, ekspertiškai?
    
6.  Papildomi nurodymai: formatas, ilgis, struktūra.
    

### Dažniausios klaidos rašant prompt'us:

-   Per abstraktus nurodymas („Parašyk kažką apie sveiką gyvenimo būdą“);
    
-   Neapibrėžta auditorija;
    
-   Nepateikti pavyzdžiai arba stiliaus gairės;
    
-   Tikėtis, kad ChatGPT „atspės“ viską be aiškių instrukcijų.

    

> Patarimas: jei atsakymas nepatiko, patikslinkite užklausą – tai visiškai normalu. Kiekvienas papildymas gali duoti vis aiškesnį rezultatą.

> Patarimas: Jei turite anksčiau rašytą tekstą ir norite, kad ChatGPT rašytų jūsų norimu balso tonu – įklijuokite jūsų rašytą tekstą. (galite įklijuoti ir kitų žmonių tekstus, jei patinka jų rašymo stilius ir pritaikyti savo prekės ženklui).

## Kaip sukurti ChatGPT langą, kuris viską „žinotų“ apie jūsų klientą

Norėdami efektyviai naudoti ChatGPT ilgalaikiam darbui su tam tikru prekės ženklu ar klientu, verta sukurti savotišką „žinių langą“ – bazinę informaciją, kurią visada galima pateikti prieš pradedant užklausas.

### Kaip tai padaryti?

1.  Sukurkite bazinį prekės ženklo aprašymą:
    
	-   Kas yra jūsų klientas (pavadinimas, sritis);
    
	-   Tikslinė auditorija;
    
	-   Prekės ženklo tonas (pvz., šiltas, ekspertinis, draugiškas). Galima įklijuoti jau rašytą tekstą ir paprašyti naudoti tokį balso toną;
    
	-   Pagrindiniai produktai / paslaugos;
    
	-   Vertybės ir misija.
    

2.  Paruoškite mini brief'ą naudojimui: Pradėkite kiekvieną ChatGPT sesiją su aiškia instrukcija, pvz.:
    
„Įsivaizduok, kad tu esi socialinių tinklų strategas, dirbantis su prekės ženklu „SkinGlowĺ. Tai natūralios kosmetikos įmonė, kuri skirta 25–35 metų miestiečiams, vertinantiems natūralumą ir skaidrumą. Tonas: draugiškas, artimas, profesionalus. Mūsų pagrindinės temos: odos priežiūros edukacija, natūralių ingredientų nauda, sveikas gyvenimo būdas.“

3.  Papildoma informacija:
    
	-   Norimą teksto ilgį;
    
	-   Pageidaujamą struktūrą (pvz. antraštė, įžanga, dėstymas, CTA);
    
	-   Kokiam formatui kuriamas turinys (reels, postas, story).
    

### Kodėl tai naudinga?

-   Sutaupo laiką – nebereikia kiekvieną kartą iš naujo aiškinti sąlygų;
    
-   Gaunamas nuoseklus turinys;
    
-   Padeda išlaikyti prekės ženklo balso vientisumą;
    
-   Lengviau generuoti idėjas serijoms, kampanijoms ar ilgam laikotarpiui.
    

> Patarimas: galite net susikurti dokumentą su nuolatiniu instrukcijos tekstu ir visada jį kopijuoti į naują ChatGPT užklausą, pritaikant pagal kliento prekės ženklą.

### Pavyzdys, kaip „užprogramuoti“ ChatGPT langą

[Kaip susikurti kliento langą](https://www.youtube.com/watch?v=iX3CukWifDY&ab_channel=IamJunior)

Sukūrus ChatGPT langą, kuris turi visą reikalingą informaciją apie klientą (prekės ženklą, toną, tikslinę auditoriją, pagrindines žinutes, komunikacijos stilių), turite efektyvų, greitą ir patikimą pagalbininką turinio kūrimo procesuose.

**Pagrindiniai privalumai:**

-   **Laiko taupymas:** jums nebereikia kiekvieną kartą iš naujo aiškinti konteksto ar kliento specifikos – ChatGPT jau žino, apie ką kalbama;
    
-   **Nuoseklumas:** turinys išlieka stilistiškai vientisas, nepriklausomai nuo to, kokio tipo įrašas kuriamas (reklaminis, edukacinis, žaismingas ir kt.);
    
-   **Greitesnės idėjų generacijos:** ChatGPT gali siūlyti postų temas, antraštes, kampanijų idėjas, kurios jau pritaikytos pagal kliento specifiką;
    
-   **Mažesnė klaidų rizika:** žinodamas klientą, įrankis gali atmesti netinkamus pasiūlymus ar formuluotes, kurios būtų neadekvačios konkrečiam prekės ženklui;
    
> Šis sprendimas itin naudingas turinio strategams, socialinių tinklų administratoriams, kurie dirba su keliomis paskyromis ar klientais vienu metu.

## BONUS patarimas

Instagram profilio optimizavimas: Bio ir „juodoji eilutė“

**Instagram profilyje BIO dalis – tai pirmasis įspūdis apie jūsų prekės ženklą.** Profilio informacija turi būti aiški, įsimintina ir struktūruota taip, kad per kelias sekundes būtų aišku, ką siūlote ir kam tai skirta.

### 1. „Juodoji eilutė“ – kas tai?

-   Tai pirmoji eilutė po jūsų vardu, kuri matoma paieškos rezultatuose;
    
-   Ji veikia, kaip Instagram SEO, kai ieškote profilio paieškos dalyje;
    
-   Čia rekomenduojama įrašyti raktinius žodžius, pagal kuriuos norite būti randami (pvz.: „moterų trenerė“, „veido masažai Vilniuje“, „sveikos mitybos specialistė“).
    

**Pavyzdys**: jei esate psichologė dirbanti su poromis, rašykite ne „Lina“, o „Porų psichologė | Konsultacijos“.

### 2. Bio struktūra

Gera bio informacija susideda iš kelių pagrindinių blokų:

-   Kas jūs esate / ką darote
    
-   Kokiai auditorijai padedate
    
-   Kokį rezultatą žmogus gaus
    
-   Call To Action (registracija, nuoroda, parašyti žinutę ir pan.)
    

**Pavyzdys**: 🎯 Padedu moterims po 30 atrasti energiją per sveiką mitybą 🥗 Individualūs planai ir palaikymas 💌 Rašyk žinutę konsultacijai

### 3. Papildomi patarimai:

-   Naudokite emoji, bet saikingai – jie padeda skaidyti tekstą ir atkreipia dėmesį;
    
-   Įtraukite nuorodą (pvz. į „Linktree“, el. parduotuvę ar pan.) galima pridėti ir kelis pasirinkimus (naujienlaiškio prenumerata, el. parduotuvė ir pan.);
    
-   Reguliariai peržiūrėkite savo bio – ar jis vis dar atspindi jūsų veiklą?
    

> Rekomendacija: Instagram profilis turi būti tarsi jūsų vizitinė kortelė – glaustas, aiškus ir naudingas. Jame per kelias sekundes turi  būti aišku, kuo jūs naudingi auditorijai.

## Praktinė dalis 
### I dalis: Turinio kūrimo įrankiai

1.  **Pasirinkite vieną įrankį** (Canva, CapCut, Edits, Captions, Notion) ir sukurkite:
   
-   Vieną vizualą (jei Canva);
-   Vieną trumpą video idėją arba montažą (jei CapCut ar Edits);
-   Vieną subtitruotą video fragmentą (jei Captions);
-   Vieną turinio planavimo lentelę ar idėjų banką (jei Notion).
2.  **Aprašykite trumpai:**
-   Kaip naudojote įrankį;
-   Kuo jis padėjo palengvinti turinio kūrimą.
    
**SVARBU**: Idėją turinio kūrimui pasirinkite iš praėjusioje paskaitoje sukurto komunikacijos plano.

### II dalis: ChatGPT naudojimas

1.  **Susikurkite** savo prekės ženklo „langą“ ChatGPT naudojimui:
    
	-   Aprašykite savo prekės ženklą, auditoriją, toną, pagrindines temas.
    
2.  **Parašykite** vieną aiškų prompt'ą ChatGPT:
    
	-   Tema, auditorija, tonas, tikslas, formatas.
    
3.  **Pateikite** ChatGPT gautą pavyzdinį atsakymą.
    
4.  **Pateikite** pakoreguotą ChatGPT teksto versiją (kokius pakeitimus atlikote jūs).
