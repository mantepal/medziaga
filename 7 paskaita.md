---


---

<h1 id="įrankiai-turinio-kūrimui-3-val.">ĮRANKIAI TURINIO KŪRIMUI (3 val.)</h1>
<h2 id="turinio-kūrimo-įrankiai-canva-capcut-chatgpt-captions-notion">Turinio kūrimo įrankiai (Canva, Capcut, ChatGPT, Captions, Notion)</h2>
<p>Turinio kūrimas šiandien neįsivaizduojamas be efektyvių ir patogių įrankių, kurie leidžia dirbti greitai, kokybiškai ir kūrybiškai. Kiekvienas įrankis turi savo paskirtį ir padeda optimizuoti skirtingus turinio kūrimo etapus.</p>
<h3 id="canva">Canva</h3>
<p><strong>Paskirtis</strong>: grafinio turinio kūrimas (postai, stories, prezentacijos, plakato dizainai).</p>
<ul>
<li>
<p>Itin patogi vartotojo sąsaja – tinka ir pradedantiesiems, ir pažengusiems;</p>
</li>
<li>
<p>Platus šablonų pasirinkimas įvairiems socialinių tinklų formatams;</p>
</li>
<li>
<p>Galimybė greitai adaptuoti dizainus skirtingoms platformoms (pvz., tą patį įrašą pritaikyti Instagram, Facebook, LinkedIn);</p>
</li>
<li>
<p>Premium funkcijos leidžia naudoti daugiau šriftų, nuotraukų, video klipų.</p>
</li>
</ul>
<p><strong>Praktiniai patarimai:</strong></p>
<ul>
<li>
<p>Naudokite prekės ženklo spalvų paletę ir šriftus nuosekliai;</p>
</li>
<li>
<p>Kurkite šablonus, kad sutaupytumėte laiką ruošiant turinį.</p>
</li>
</ul>
<h3 id="capcut">CapCut</h3>
<p><strong>Paskirtis</strong>: video turinio kūrimas ir redagavimas.</p>
<ul>
<li>
<p>Itin lengva naudoti mobiliąją aplikaciją arba desktop versiją;</p>
</li>
<li>
<p>Greitas video apkarpymas, efektai, perėjimai, animacijos, garsiniai efektai;</p>
</li>
<li>
<p>Automatinis titravimas (nepalaiko lietuvių kalbos);</p>
</li>
<li>
<p>Tinka tiek Reels, TikTok, tiek YouTube Shorts kūrimui.</p>
</li>
</ul>
<p><strong>Praktiniai patarimai</strong>:</p>
<ul>
<li>
<p>Kurkite trumpus, dinamiškus video su stipriu hook’u pirmose sekundėse (vaizdinis, garsinis, tekstinis);</p>
</li>
<li>
<p>Naudokite trending garsus, kai kuriate turinį TikTok ar Instagram platformoms.</p>
</li>
</ul>
<h3 id="edits">Edits</h3>
<p>Paskirtis: pažangus video redagavimas, skirtas socialinių tinklų turiniui.</p>
<ul>
<li>
<p>Itin intuityvus įrankis, leidžiantis greitai apkarpyti, montuoti, pridėti efektus;</p>
</li>
<li>
<p>Galima kurti profesionaliai atrodančius Reels, TikTok video ir trumpus įrašus;</p>
</li>
<li>
<p>Palaiko pažangius efektus (slow motion, spalvų korekciją, smooth transitions);</p>
</li>
<li>
<p>Automatinis aspect ratio pritaikymas įvairioms platformoms;</p>
</li>
<li>
<p>Galima stebėti savo Instagram reels analitiką, pasisemti idėjų iš ten esančių video.</p>
</li>
</ul>
<p><strong>Praktiniai patarimai:</strong></p>
<ul>
<li>
<p>Kurkite dinamiškus, tempą išlaikančius video – svarbu greita montažo dinamika;</p>
</li>
<li>
<p>Naudokite transitions atsargiai – jie turi papildyti, o ne blaškyti žiūrovą.</p>
</li>
</ul>
<h3 id="chatgpt">ChatGPT</h3>
<p><strong>Paskirtis</strong>: turinio idėjų generavimas, tekstų kūrimas, redagavimas.</p>
<ul>
<li>
<p>Gali padėti sukurti antraštes, įrašų aprašymus, CTA idėjas;</p>
</li>
<li>
<p>Naudojamas brainstormingo sesijoms: greitai sugeneruoja temų sąrašus;</p>
</li>
<li>
<p>Gali padėti rašyti naujienlaiškių turinį, postų variantus pagal skirtingas strategijas.</p>
</li>
</ul>
<p><strong>Praktiniai patarimai</strong>:</p>
<ul>
<li>
<p>Duokite aiškius „prompt’us“ (nurodymus), įskaitant toną, auditoriją ir tikslą;</p>
</li>
<li>
<p>Kurkite asmeninį „prekės ženklo langą“ (žinių bazę), kad generuojamas turinys būtų kuo labiau pritaikytas jūsų prekės ženklui.</p>
</li>
</ul>
<h3 id="captions-ai-tools">Captions (AI tools)</h3>
<p><strong>Paskirtis</strong>: automatinis titravimas, video kūrimas, subtitrų dizaino tobulinimas.</p>
<ul>
<li>
<p>Subtitrų automatinis generavimas remiantis įrašytu tekstu;</p>
</li>
<li>
<p>Estetiški subtitrų stiliai – spalvų, šriftų, animacijų parinkimas;</p>
</li>
<li>
<p>Ypač naudinga kuriant edukacinius ar informacinius video, kuriuos žmonės dažnai žiūri be garso.</p>
</li>
<li>
<p>Galima pasirinkti šabloną, pagal kurį bus automatiškai sumontuotas jūsų įkeltas video.</p>
</li>
</ul>
<p><strong>Praktiniai patarimai</strong>:</p>
<ul>
<li>
<p>Visada patikrinkite automatiškai sugeneruotų subtitrų tikslumą;</p>
</li>
<li>
<p>Pritaikykite subtitrus savo prekės ženklo spalvoms ir stilistikai.</p>
</li>
</ul>
<h3 id="notion">Notion</h3>
<p><strong>Paskirtis</strong>: turinio planavimas, idėjų kaupimas, bendradarbiavimas komandoje.</p>
<ul>
<li>
<p>Kurkite turinio kalendorius, idėjų bankus, strategijos planus;</p>
</li>
<li>
<p>Galimybė dirbti komandose, žymėti statusus (planuojama, ruošiama, publikuota);</p>
</li>
<li>
<p>Gali būti naudojamas kaip projektų valdymo sistema (užduotys, terminai, prioritetai).</p>
</li>
</ul>
<p><strong>Praktiniai patarimai</strong>:</p>
<ul>
<li>
<p>Susikurkite atskirus skydelius pagal platformas arba kampanijas;</p>
</li>
<li>
<p>Naudokite tag’us ir filtrus greitam turinio rūšiavimui.</p>
</li>
</ul>
<blockquote>
<p>Svarbiausia: įrankiai turi tarnauti jūsų strategijai, o ne ją diktuoti. Pirmiausia – aiški kryptis ir idėja, tada – tinkamas įrankis jų įgyvendinimui.</p>
</blockquote>
<h2 id="chatgpt-turinio-idėjoms-prompt’ų-anatomija">ChatGPT turinio idėjoms (prompt’ų anatomija)</h2>
<p>ChatGPT yra galingas įrankis, bet jo rezultatai tiesiogiai priklauso nuo to, kaip aiškiai ir išsamiai pateikiate užduotį – vadinamą prompt’u.</p>
<h3 id="kas-yra-geras-promptas">Kas yra geras prompt’as?</h3>
<ul>
<li>
<p>Aiškus ir konkretus užduoties aprašymas;</p>
</li>
<li>
<p>Apibrėžta auditorija (kam skirtas turinys);</p>
</li>
<li>
<p>Nurodytas tikslas (ką turi padaryti turinys);</p>
</li>
<li>
<p>Įvardintas tonas (linksmas, rimtas, profesionalus ir pan.);</p>
</li>
<li>
<p>Jei reikia – papildomos gairės (ilgis, formatas, struktūra).</p>
</li>
</ul>
<h3 id="pavyzdys-gero-prompto">Pavyzdys gero prompt’o:</h3>
<p>“Sukurk 3 Instagram postų idėjas apie natūralios kosmetikos naudas. Auditorija: 25–35 metų moterys, gyvenančios mieste. Tonas: draugiškas, įkvepiantis. Kiekviena idėja turi turėti antraštę ir trumpą aprašymą.”</p>
<h3 id="struktūra-kurią-rekomenduojama-naudoti">Struktūra, kurią rekomenduojama naudoti:</h3>
<ol>
<li>
<p>Užduotis: ką reikia padaryti? (sukurti idėjas, parašyti tekstą, sugalvoti temą)</p>
</li>
<li>
<p>Kokia tema: apie ką?</p>
</li>
<li>
<p>Kam skirta: tikslinė auditorija.</p>
</li>
<li>
<p>Koks tikslas: informuoti, parduoti, įtraukti?</p>
</li>
<li>
<p>Koks tonas: formaliai, draugiškai, ekspertiškai?</p>
</li>
<li>
<p>Papildomi nurodymai: formatas, ilgis, struktūra.</p>
</li>
</ol>
<h3 id="dažniausios-klaidos-rašant-promptus">Dažniausios klaidos rašant prompt’us:</h3>
<ul>
<li>
<p>Per abstraktus nurodymas („Parašyk kažką apie sveiką gyvenimo būdą“);</p>
</li>
<li>
<p>Neapibrėžta auditorija;</p>
</li>
<li>
<p>Nepateikti pavyzdžiai arba stiliaus gairės;</p>
</li>
<li>
<p>Tikėtis, kad ChatGPT „atspės“ viską be aiškių instrukcijų.</p>
</li>
</ul>
<blockquote>
<p>Patarimas: jei atsakymas nepatiko, patikslinkite užklausą – tai visiškai normalu. Kiekvienas papildymas gali duoti vis aiškesnį rezultatą.</p>
</blockquote>
<blockquote>
<p>Patarimas: Jei turite anksčiau rašytą tekstą ir norite, kad ChatGPT rašytų jūsų norimu balso tonu – įklijuokite jūsų rašytą tekstą. (galite įklijuoti ir kitų žmonių tekstus, jei patinka jų rašymo stilius ir pritaikyti savo prekės ženklui).</p>
</blockquote>
<h2 id="kaip-sukurti-chatgpt-langą-kuris-viską-„žinotų“-apie-jūsų-klientą">Kaip sukurti ChatGPT langą, kuris viską „žinotų“ apie jūsų klientą</h2>
<p>Norėdami efektyviai naudoti ChatGPT ilgalaikiam darbui su tam tikru prekės ženklu ar klientu, verta sukurti savotišką „žinių langą“ – bazinę informaciją, kurią visada galima pateikti prieš pradedant užklausas.</p>
<h3 id="kaip-tai-padaryti">Kaip tai padaryti?</h3>
<ol>
<li>
<p>Sukurkite bazinį prekės ženklo aprašymą:</p>
<ul>
<li>
<p>Kas yra jūsų klientas (pavadinimas, sritis);</p>
</li>
<li>
<p>Tikslinė auditorija;</p>
</li>
<li>
<p>Prekės ženklo tonas (pvz., šiltas, ekspertinis, draugiškas). Galima įklijuoti jau rašytą tekstą ir paprašyti naudoti tokį balso toną;</p>
</li>
<li>
<p>Pagrindiniai produktai / paslaugos;</p>
</li>
<li>
<p>Vertybės ir misija.</p>
</li>
</ul>
</li>
<li>
<p>Paruoškite mini brief’ą naudojimui: Pradėkite kiekvieną ChatGPT sesiją su aiškia instrukcija, pvz.:</p>
</li>
</ol>
<p>„Įsivaizduok, kad tu esi socialinių tinklų strategas, dirbantis su prekės ženklu „SkinGlowĺ. Tai natūralios kosmetikos įmonė, kuri skirta 25–35 metų miestiečiams, vertinantiems natūralumą ir skaidrumą. Tonas: draugiškas, artimas, profesionalus. Mūsų pagrindinės temos: odos priežiūros edukacija, natūralių ingredientų nauda, sveikas gyvenimo būdas.“</p>
<ol start="3">
<li>
<p>Papildoma informacija:</p>
<ul>
<li>
<p>Norimą teksto ilgį;</p>
</li>
<li>
<p>Pageidaujamą struktūrą (pvz. antraštė, įžanga, dėstymas, CTA);</p>
</li>
<li>
<p>Kokiam formatui kuriamas turinys (reels, postas, story).</p>
</li>
</ul>
</li>
</ol>
<h3 id="kodėl-tai-naudinga">Kodėl tai naudinga?</h3>
<ul>
<li>
<p>Sutaupo laiką – nebereikia kiekvieną kartą iš naujo aiškinti sąlygų;</p>
</li>
<li>
<p>Gaunamas nuoseklus turinys;</p>
</li>
<li>
<p>Padeda išlaikyti prekės ženklo balso vientisumą;</p>
</li>
<li>
<p>Lengviau generuoti idėjas serijoms, kampanijoms ar ilgam laikotarpiui.</p>
</li>
</ul>
<blockquote>
<p>Patarimas: galite net susikurti dokumentą su nuolatiniu instrukcijos tekstu ir visada jį kopijuoti į naują ChatGPT užklausą, pritaikant pagal kliento prekės ženklą.</p>
</blockquote>
<h3 id="pavyzdys-kaip-„užprogramuoti“-chatgpt-langą">Pavyzdys, kaip „užprogramuoti“ ChatGPT langą</h3>
<p><a href="https://www.youtube.com/watch?v=iX3CukWifDY&amp;ab_channel=IamJunior">Kaip susikurti kliento langą</a></p>
<p>Sukūrus ChatGPT langą, kuris turi visą reikalingą informaciją apie klientą (prekės ženklą, toną, tikslinę auditoriją, pagrindines žinutes, komunikacijos stilių), turite efektyvų, greitą ir patikimą pagalbininką turinio kūrimo procesuose.</p>
<p><strong>Pagrindiniai privalumai:</strong></p>
<ul>
<li>
<p><strong>Laiko taupymas:</strong> jums nebereikia kiekvieną kartą iš naujo aiškinti konteksto ar kliento specifikos – ChatGPT jau žino, apie ką kalbama;</p>
</li>
<li>
<p><strong>Nuoseklumas:</strong> turinys išlieka stilistiškai vientisas, nepriklausomai nuo to, kokio tipo įrašas kuriamas (reklaminis, edukacinis, žaismingas ir kt.);</p>
</li>
<li>
<p><strong>Greitesnės idėjų generacijos:</strong> ChatGPT gali siūlyti postų temas, antraštes, kampanijų idėjas, kurios jau pritaikytos pagal kliento specifiką;</p>
</li>
<li>
<p><strong>Mažesnė klaidų rizika:</strong> žinodamas klientą, įrankis gali atmesti netinkamus pasiūlymus ar formuluotes, kurios būtų neadekvačios konkrečiam prekės ženklui;</p>
</li>
</ul>
<blockquote>
<p>Šis sprendimas itin naudingas turinio strategams, socialinių tinklų administratoriams, kurie dirba su keliomis paskyromis ar klientais vienu metu.</p>
</blockquote>
<h2 id="praktinė-dalis">Praktinė dalis</h2>
<h3 id="i-dalis-turinio-kūrimo-įrankiai">I dalis: Turinio kūrimo įrankiai</h3>
<ol>
<li><strong>Pasirinkite vieną įrankį</strong> (Canva, CapCut, Edits, Captions, Notion) ir sukurkite:</li>
</ol>
<ul>
<li>Vieną vizualą (jei Canva);</li>
<li>Vieną trumpą video idėją arba montažą (jei CapCut ar Edits);</li>
<li>Vieną subtitruotą video fragmentą (jei Captions);</li>
<li>Vieną turinio planavimo lentelę ar idėjų banką (jei Notion).</li>
</ul>
<ol start="2">
<li><strong>Aprašykite trumpai:</strong></li>
</ol>
<ul>
<li>Kaip naudojote įrankį;</li>
<li>Kuo jis padėjo palengvinti turinio kūrimą.</li>
</ul>
<p><strong>SVARBU</strong>: Idėją turinio kūrimui pasirinkite iš praėjusioje paskaitoje sukurto komunikacijos plano.</p>
<h3 id="ii-dalis-chatgpt-naudojimas">II dalis: ChatGPT naudojimas</h3>
<ol>
<li>
<p><strong>Susikurkite</strong> savo prekės ženklo „langą“ ChatGPT naudojimui:</p>
<ul>
<li>Aprašykite savo prekės ženklą, auditoriją, toną, pagrindines temas.</li>
</ul>
</li>
<li>
<p><strong>Parašykite</strong> vieną aiškų prompt’ą ChatGPT:</p>
<ul>
<li>Tema, auditorija, tonas, tikslas, formatas.</li>
</ul>
</li>
<li>
<p><strong>Pateikite</strong> ChatGPT gautą pavyzdinį atsakymą.</p>
</li>
<li>
<p><strong>Pateikite</strong> pakoreguotą ChatGPT teksto versiją (kokius pakeitimus atlikote jūs).</p>
</li>
</ol>

