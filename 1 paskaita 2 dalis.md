# ĮVADAS IR PAGRINDŲ SUVOKIMAS

[Paskaitos medžiaga](https://gamma.app/docs/1-paskaita-2-dalis-9i5zx5z0asp0u9k)

## Tikslinė auditorija: kaip ją suprasti, kur jos ieškoti, kaip su ja kalbėtis

Socialiniuose tinkluose visa komunikacija **„atsiremia“ į tikslinę auditoriją.** Nežinodamas savo tikslinės auditorijas verslas negali sėkmingai komunikuoti socialiniuose tinkluose ir pasiekti norimų rezultatų. **Socialinių tinklų administratoriaus tikslas** – išsiaiškinti, kokia yra prekės ženklo (trump. PŽ) auditorija ir atsižvelgiant į tai, kurti turinį.

### Kas yra tikslinė auditorija?

-   Tai **konkretus žmonių segmentas**, kuriam skiriama komunikacija – turinys, žinutės, produktų ar paslaugų pasiūlymai. 
-   **Svarbu**: kalbėti ne visiems, o tiems, kam iš tikrųjų aktualu.
-   **Kiekvienas prekės ženklas turi savo tikslinę auditoriją** ir tai yra kur kas daugiau nei tik lyties apibrėžimas.

### Auditorijos apibūdinimo elementai:

-   **Demografiniai rodikliai:** amžius, lytis, profesija, gyvenamoji vieta;
-   **Psichografika:** vertybės, įpročiai, pomėgiai, požiūris į gyvenimą;
-   **Poreikiai ir skausmo taškai:** ką bando išspręsti? ko ieško? kokie lūkesčiai? kokios baimės? kokie skausmo taškai?;
-   **Informacijos paieškos ir turinio vartojimo įpročiai:** kur ieško sprendimų? kada skaito turinį? kaip vartoja turinį? kokie formatai įtraukia?

### Pavyzdys 

**1. Demografiniai rodikliai:**
-   Amžius: 25–40 m.
-   Lytis: moterys.
-   Profesija: dažniausiai – savarankiškai dirbančios specialistės (pvz., psichologės, koučerės, kūrybininkės), smulkiojo verslo savininkės arba dirbančios kūrybinėse srityse.
-   Gyvenamoji vieta: didieji miestai arba priemiesčiai, urbanistinė aplinka.
   
**2. Psichografika:**
-   Vertybės: autentiškumas, laisvė, savirealizacija, asmeninis augimas, sąmoningas gyvenimo būdas.
-   Įpročiai: skaito literatūrą, domisi psichologija, sveikatingumu, sąmoningumu, lanko įvairius mokymus.
-   Pomėgiai: joga, kelionės, saviugda, kūryba, aplinkai draugiški sprendimai.
-   Požiūris į gyvenimą: aktyvios, ieškančios balanso tarp darbo ir asmeninio gyvenimo, siekiančios daugiau nei vien materialios sėkmės.
    
**3. Poreikiai ir skausmo taškai:**

-   Ką bando išspręsti: neaiškumą dėl savo krypties, socialinių tinklų baimę ar pasimetimą, norą kurti autentišką, bet veiksmingą komunikaciją.
-   Ko ieško: aiškumo, struktūros, įkvėpimo, palaikymo.
-   Kokie lūkesčiai: nori būti matomos, bet ne agresyviai; nori, kad komunikacija būtų žmogiška, ne šabloninė.
-   Kokios baimės: būti nuvertintoms, pasirodyti „nepakankamai geroms“, susidurti su kritika ar neveiksniu turiniu.
-   Kokie skausmo taškai: laiko trūkumas, perdegimas, nežinojimas nuo ko pradėti ar kaip įvertinti rezultatus.
    
**4. Informacijos paieškos ir turinio vartojimo įpročiai:**

-   Kur ieško sprendimų: Instagram, YouTube, naujienlaiškiuose, nišinėse bendruomenėse, klausosi podcast’ų.
-   Kada skaito turinį: rytais su kava, per pietų pertrauką, vakare prieš miegą.
-   Kaip vartoja turinį: greitai peržiūri, išsaugo, jei vertinga; labiausiai patinka karuselės, reels’ai, trumpi edukaciniai video.
    -   Kokie formatai įtraukia: autentiški video, istorijos su patirtimi, aiškiai struktūruotas informacinis turinys, įžvalgūs, nebanalūs tekstai, nemėgsta pramoginio turinio.
    
> Gerai pažinta auditorija – tai tvirčiausias pamatas kuriant prasmingą, įtraukiančią ir rezultatyvią komunikaciją.
   
### Kaip kalbėti su savo auditorija:

-   **Naudoti auditorijos kalbos stilių**: kalbėti taip, kaip ji kalba – suprantamai, be perteklinės terminologijos, bet išlaikant prekės ženklo balso toną;
-   **Kurti turinį, kuris yra aktualus konkrečiam auditorijos poreikiui** ar skausmo taškui: edukacija, patarimai, problemos sprendimas, pramoginis turinys;
    
-   **Pasirinkti tinkamą toną**:
	-   **Verslams** – aiškus, struktūruotas, faktais pagrįstas.
	-   **Jaunimui** – lengvas, humoristinis, žaismingas.
	-   **Emociniam ryšiui** svarbioms temoms – nuoširdus, palaikantis, įtraukiantis.
-   **Palaikyti nuolatinį dialogą**: skatinti užduoti klausimus, reaguoti į komentarus, atsakyti į žinutes;
-   **Naudoti įvairias formas** įsitraukimui skatinti: apklausos, stickeriai, mini žaidimai, atsiliepimų prašymas;
-   **Prisitaikyti prie auditorijos grįžtamojo ryšio**: stebėti, kas sukelia įsitraukimą, koreguoti komunikacijos kryptį pagal gautus rezultatus mėnesio gale.

# Praktinė dalis
    
### Auditorijos personos sukūrimas

-   Vardas, amžius, profesija, pomėgiai
-   Kokios vertybės? Kaip „persona“ elgiasi būryje žmonių?
-   Kokie yra tikslai, pasikartojančios problemos?
-   Kokie yra lūkesčiai prekių ženklams? Kokie yra skausmo taškai?
-   Kokios vertės ieško socialiniuose tinkluose?
-   Į kokį turinį labiausiai įsitraukia? Koks elgesys socialiniuose tinkluose?
-   Kaip galima su ja užmegzti santykį?

### Pavyzdys:

**Vardas:** Aistė

**Amžius:** 32 metai

**Profesija:** Marketingo specialistė IT įmonėje

**Pomėgiai:** Jogos treniruotės, podcast'ai apie saviugdą, savaitgalio išvykos į gamtą, sveika mityba

**Vertybės:** Sąmoningumas, tvarumas, autentiškumas. Ji vertina gilų ryšį su žmonėmis, vengia paviršutiniškumo. Būryje – santūri, bet pasitiki savimi, kai kalbama apie jai svarbias temas.

**Tikslai:** Rasti geresnį balansą tarp darbo ir asmeninio gyvenimo, siekti vidinio stabilumo, investuoti į save.

**Problemos:** Dažnai jaučia perdegimo riziką, sunkiai susikaupia, per daug laiko skiria darbui.

**Lūkesčiai prekių ženklams:** Tikisi nuoširdumo, profesionalumo, jokio spaudimo pirkti. Vertina patarimus, kurie palengvina kasdienybę.

**Skausmo taškai:** Nepasitikėjimas prekių ženklais, kurie žada greitus rezultatus. Triukšminga, klaidinanti komunikacija erzina.

**Socialinė elgsena:** Stebi Instagram Reels, skaito ilgesnius edukacinius įrašus, dalyvauja apklausose, išsaugo turinį, jei jį galima pritaikyti praktiškai. Mėgsta stilingą, bet minimalistinį vizualą.

**Kaip bendrauti su Aiste:** Reikia būti nuoširdžiam, neperkrauti informacija, kalbėti aktualiomis temomis (stresas, self care, produktyvumas). Komunikacija – vizualiai rami, tonas – profesionalus, bet šiltas.

> Ši užduotis padeda geriau suprasti, kas yra jūsų auditorija, kokias žinutes kurti ir kaip jas pateikti, kad turinys tikrai veiktų.

### BONUS užduotis

**Sukurkite trumpą santrauką apie tai, kaip komunikacijoje pritaikysite savo personą.**

Atsakykite:

-   Kuriuos persona bruožus (vertybes, elgseną, toną) turite atspindėti komunikacijoje?
    
-   Kokių temų vengsite, nes jos neatliepia personos poreikių?
    
-   Kaip keisis jūsų pasirinktas vizualinis ar tekstinis stilius, atsižvelgiant į personą?
    
-   Kokie būtų 2–3 konkretūs patarimai sau ar komandai, kuriant turinį šiai personai?
    

Ši santrauka padės įtvirtinti, kaip asmeninis auditorijos suvokimas atsispindi praktikoje ir turinio kūrimo sprendimuose.
