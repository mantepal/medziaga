---


---

<h1 id="įvadas-ir-pagrindų-suvokimas">ĮVADAS IR PAGRINDŲ SUVOKIMAS</h1>
<p><a href="https://gamma.app/docs/1-paskaita-4ub63xuiaogo31x">Paskaitos medžiaga</a></p>
<h2 id="socialinių-tinklų-administratoriaus-vaidmuo-–-kas-tai-per-profesija">Socialinių tinklų administratoriaus vaidmuo – kas tai per profesija?</h2>
<p><strong>Socialinių tinklų administratorius</strong> (angl. Social Media Manager) yra atsakingas už prekės ženklo arba organizacijos <strong>komunikaciją socialiniuose tinkluose.</strong> Tai tarpininkas tarp verslo ir jo auditorijos, kuris rūpinasi, kad <em>žinutės</em> būtų tinkamai suplanuotos, <em>įgyvendintos</em>, paruošti <em>tekstai</em> bei <em>vizualai</em>, kurie yra pritaikyti pasirinktai platformai ir prekės ženklo auditorijai.</p>
<p>Socialinių tinklų administratorius dažnai atlieka daugiafunkcinį vaidmenį – nuo <strong>strateginio planavimo, turinio sukūrimo iki turinio kėlimo bei bendravimo su auditorija.</strong></p>
<h3 id="pagrindinės-pareigos-ir-atsakomybės">Pagrindinės pareigos ir atsakomybės</h3>
<p>Socialinių tinklų administratoriaus (trump. SMM) atsakomybė yra:</p>
<ul>
<li>Socialinių tinklų <strong>strategijos</strong> įgyvendinimas pagal verslo tikslus;</li>
<li><strong>Komunikacijos planavimas</strong>: komunikacijos plano sudarymas, temų, formatų, kanalų parinkimas;</li>
<li>Turinys: <strong>tekstų kūrimas</strong> arba adaptavimas pagal soc. tinklus;</li>
<li><strong>Vaizdinės medžiagos kūrimas</strong>: vizualų (karuselės, stories) kūrimas bei video montavimas (arba bendradarbiavimas su dizaineriais ir kūrėjais);</li>
<li>Turinio <strong>kėlimas</strong> į socialinius tinklus;</li>
<li><strong>Atsakymas</strong> į sekėjų žinutes, komentarus (jeigu kitaip nėra susitarta su užsakovu);</li>
<li><strong>Duomenų stebėjimas</strong> ir analizavimas: pasiekiamumas, įsitraukimas, augimas, rekomendacijos tolimesniam turinio kūrimui.</li>
</ul>
<h3 id="reikalingos-kompetencijos">Reikalingos kompetencijos:</h3>
<p>Kokios <strong>kompetencijos yra būtinos</strong>, norint tapti socialinių tinklų administratoriumi:</p>
<ul>
<li>Gebėjimas <strong>rašyti taisyklinga lietuvių kalba</strong>, aiškiai, įtaigiai ir pritaikyti toną pagal auditoriją;</li>
<li>Pagrindinės <strong>žinios apie rinkodarą, vizualiką ir komunikaciją</strong>;</li>
<li><strong>Supratimas</strong> apie algoritmus ir turinio tendencijas;</li>
<li><strong>Analitinis mąstymas</strong> – gebėjimas interpretuoti duomenis;</li>
<li><strong>Kūrybiškumas ir prisitaikymas</strong> prie nuolat kintančios aplinkos.</li>
</ul>
<h3 id="ko-socialinių-tinklų-administratorius-nedaro">Ko socialinių tinklų administratorius nedaro</h3>
<p>SMM specialistas <strong>neprivalo</strong> atlikti žemiau nurodytų punktu, tačiau svarbu atkreipti dėmesį, jog <strong>atsakomybės yra apibrėžiamos sutartyje, individualiai susitarus su užsakovu.</strong></p>
<ul>
<li>
<p><strong>Nefotografuoja</strong> ir <strong>nefilmuoja</strong> turinio (nebent turi tam kompetenciją arba susitaria klientu);</p>
</li>
<li>
<p><strong>Nevykdo</strong> bendros <strong>verslo</strong> marketingo strategijos (tam reikalingas strategas ar rinkodaros vadovas);</p>
</li>
<li>
<p><strong>Nerašo išorinio SEO turinio</strong> (straipsnių svetainėms, reklamos tekstų, jei nėra atskirai sutarta);</p>
</li>
<li>
<p><strong>Nepriima verslo pozicionavimo</strong>, kainodaros ar produktų strategijos sprendimų;</p>
</li>
<li>
<p><strong>Neprivalo komunikuoti</strong> su UGC kūrėjais ar influenceriais.</p>
</li>
</ul>
<h3 id="kokią-vertę-kuria-socialinių-tinklų-administratoriaus-darbas">Kokią vertę kuria socialinių tinklų administratoriaus darbas</h3>
<ul>
<li>
<p><strong>Nuoseklus, kryptingas darbas</strong> socialiniuose tinkluose kuria ilgalaikį ryšį su auditorija;</p>
</li>
<li>
<p><strong>Administratoriaus darbas</strong> – tai ne tik postų publikavimas, bet ir:</p>
<ul>
<li>verslo <strong>vertybių</strong> atspindėjimas,</li>
<li>auditorijos <strong>įtraukimas</strong> į kuriamą turinį,</li>
<li><strong>žinomumo ir įsitraukimo</strong> per socialinius tinklus stiprinimas</li>
</ul>
</li>
</ul>
<blockquote>
<p>Ši profesija yra itin dinamiška, reikalaujanti tiek kūrybiškumo, tiek sisteminio požiūrio ir gebėjimo prisitaikyti prie nuolat kintančių algoritmų bei turinio vartojimo tendencijų.</p>
</blockquote>
<h2 id="socialinių-tinklų-įtaka-ir-funkcijos-šiandien">Socialinių tinklų įtaka ir funkcijos šiandien</h2>
<p>Šiandien socialiniai tinklai yra daug daugiau nei tik pramogos kanalas – jie tapo galingu įrankiu verslui, asmeniniam prekės ženklui ir bendruomenės kūrimui. Jie veikia kaip informacijos, ryšio, įtakos ir vartojimo erdvė, kuri formuoja mūsų nuomonę, įpročius ir net sprendimus.<br>
<strong>Verslui</strong> tai – nemokama viešųjų ryšių ir rinkodaros erdvė.<br>
<strong>Asmeniniams prekių ženklams</strong> – saviraiškos scena, kurioje galima užauginti auditoriją ar sukurti profesinę reputaciją.<br>
O <strong>vartotojams</strong> – tai būdas greitai gauti vertę: informaciją, patarimus, įkvėpimą ar atsakymus į kasdienius klausimus.</p>
<p>Socialiniai tinklai taip pat keičia komunikacijos struktūrą – <strong>žmonės šiandien dažniau pasitiki kitų naudotojų turiniu (UGC) nei reklama</strong>, seka ne tik žinomus prekės ženklus, bet ir <strong>mažus, autentiškus kūrėjus.</strong> Platformos algoritmai lemia, kas matoma ir kas ne, o jūsų <strong>turinys turi gebėti ne tik informuoti, bet ir išlaikyti dėmesį.</strong></p>
<h3 id="socialiniai-tinklai-skaitmeninio-marketingo-kontekste">Socialiniai tinklai skaitmeninio marketingo kontekste</h3>
<ul>
<li><strong>Daugiau nei 60 %</strong> pasaulio gyventojų naudojasi socialiniais tinklais;</li>
<li>Socialiniai tinklai yra ne tik reklamos kanalas, bet ir <strong>viena svarbiausių verslo ir kliento santykių kūrimo platformų</strong>;</li>
<li>Vartotojų elgsena kinta: <strong>sprendimai priimami</strong> ne tik remiantis reklama, o <strong>stebint turinio vertę</strong> ir prekės ženklo <strong>reputaciją</strong>;</li>
<li>Socialiniai tinklai yra <strong>pagrindinis informacijos</strong>, rekomendacijų ir <strong>produktų paieškos šaltinis</strong> jaunoje ir vidutinio amžiaus auditorijoje;</li>
<li>Socialiniai tinklai tampa <strong>verslo „vizitine kortele“.</strong></li>
</ul>
<h3 id="socialinių-tinklų-vaidmuo-versle">Socialinių tinklų vaidmuo versle</h3>
<p>Socialiniai tinklai šiandien <strong>atlieka esminį vaidmenį kuriant, vystant ir palaikant verslo augimą.</strong> Tai ne tik komunikacijos kanalas, bet ir <strong>svarbus pardavimo, klientų aptarnavimo, reputacijos valdymo bei rinkos tyrimo įrankis</strong>. Jie leidžia verslams būti matomiems, užmegzti <strong>tiesioginį ryšį su auditorija, greitai reaguoti į poreikius bei formuoti prekės ženklo vertybes.</strong> Be to, socialiniai tinklai <strong>padeda sekti konkurentų veiksmus, išbandyti naujas idėjas</strong> mažomis sąnaudomis ir greitai gauti grįžtamąjį ryšį.</p>
<ul>
<li>2024 m. <strong>daugiau nei 90 %</strong> pasaulio prekių ženklų turi bent vieną aktyvią socialinių tinklų paskyrą;</li>
<li>Pagal Hootsuite/We Are Social duomenis, <strong>77 % vartotojų</strong> teigia, kad socialiniai tinklai padeda jiems <strong>atrasti naujus produktus</strong>;</li>
<li>Verslai socialiniuose tinkluose <strong>siekia ne tik pardavimų</strong> – pagrindiniai tikslai: žinomumas, pasitikėjimas, bendruomenės kūrimas, reputacijos valdymas.</li>
</ul>
<h2 id="prekės-ženklų-tipai-verslas-ir-asmeninis-prekės-ženklas">Prekės ženklų tipai: verslas ir asmeninis prekės ženklas</h2>
<p>Prieš pradedant kurti turinį socialiniuose tinkluose, svarbu suprasti, <strong>koks yra jūsų prekės ženklo tipas</strong> – tai padeda pasirinkti tinkamą komunikacijos toną, turinio formatą ir strateginius veiksmus.</p>
<ul>
<li>
<p><strong>Verslo prekės ženklas</strong> – tai įmonės, paslaugų ar produktų identitetas. Dažniausiai komunikacija grindžiama profesionalumu, aiškia verte klientui, prekių ar paslaugų kokybe bei įvaizdžiu rinkoje. Tokie prekių ženklai dažniausiai siekia auginti žinomumą, pardavimus ir pasitikėjimą.</p>
</li>
<li>
<p><strong>Asmeninis prekės ženklas</strong> – tai individo, kaip veiklos atstovo ar eksperto, įvaizdis. Komunikacija dažnai artimesnė, subjektyvesnė, grįsta asmenine patirtimi, vertybėmis, nuomone. Asmeninis prekės ženklas kuria pasitikėjimą, autoritetą ir stiprų ryšį su auditorija.</p>
</li>
</ul>
<blockquote>
<p>Abu tipai gali būti lygiai stiprūs, tačiau jų komunikacijos strategijos skiriasi. Verslas dažniau kalba apie klientą, o asmeninis prekės ženklas – iš asmeninių istorijų, bet siejant tai su klientu.</p>
</blockquote>
<h3 id="pavyzdys">Pavyzdys</h3>
<p><img src="https://i.postimg.cc/gk14JLnd/temp-Imagexy-ACVT.avif" alt="verslasprekėsženklas"></p>
<h3 id="socialinių-tinklų-funkcijos-verslui">Socialinių tinklų funkcijos verslui</h3>
<p>Socialiniai tinklai verslui tarnauja kaip daugiafunkcis įrankis – nuo matomumo didinimo iki klientų lojalumo kūrimo. Jie atlieka tokias pagrindines funkcijas kaip:</p>
<ul>
<li><strong>Žinomumo didinimas</strong> (reach): organinis ar mokamas pasiekiamumas leidžia pristatyti prekės ženklą naujiems žmonėms.</li>
<li><strong>Santykių su klientais palaikymas:</strong> komunikacija „čia ir dabar“, atsiliepimai, komentarai, behind the scenes turinys.</li>
<li><strong>Įvaizdžio formavimas:</strong> kuriamas per turinį, toną, vizualiką ir nuoseklumą.</li>
<li><strong>Pardavimų skatinimas:</strong> nukreipimas į el. parduotuvę, akcijos, nuolaidos.</li>
<li><strong>Bendruomenės kūrimas:</strong> pasikartojantis įsitraukimas, lojalūs sekėjai, bendri tikslai ar vertybės.</li>
</ul>
<h2 id="platformų-skirtumai-facebook-instagram-tiktok-linkedin-youtube">Platformų skirtumai: Facebook, Instagram, TikTok, LinkedIn, YouTube</h2>
<p>Prieš pasirenkant socialinius tinklus, kuriuose bus kuriama komunikacija, svarbu <strong>suprasti pagrindinių socialinių tinklų skirtumus, funkcionalumą, auditorijų ypatumus ir turinio tinkamumą pagal platformos specifiką.</strong> Tai padės jums, kaip socialinių tinklų administratoriui, argumentuotai pasirinkti tinkamiausias platformas prekės ženklo komunikacijai.</p>
<h3 id="facebook">Facebook</h3>
<ul>
<li><strong>Auditorija:</strong> 25-54 metai (daugiausia suaugusieji ir vidutinio amžiaus žmonės). Plačiausia – 35–55 m. grupė;</li>
<li><strong>Formatų įvairovė:</strong> tekstiniai įrašai, nuotraukos, video, stories, live, grupės;</li>
<li><strong>Stiprybės:</strong> vietinių bendruomenių telkimas, renginių komunikacija, grupių marketingas, aptarnavimas per Messenger;</li>
<li><strong>Silpnybės:</strong> organinis pasiekiamumas mažėja, didelė konkurencija dėl dėmesio, didelis turinio kiekis, kuris nėra itin kokybiškas, daug aktyvių „komentatorių“, aktyvus grupių kūrimas;</li>
<li><strong>Rekomenduojama:</strong>
<ul>
<li><strong>Mažiems ir vidutiniams</strong> vietiniams verslams (pvz. kavinės, grožio salonai);</li>
<li><strong>Bendruomeninėms iniciatyvoms</strong> (pvz. edukaciniai projektai, nevyriausybinės organizacijos);</li>
<li>Verslams, kurių klientų segmentas yra <strong>vyresnio amžiaus (35+).</strong></li>
</ul>
</li>
</ul>
<h3 id="instagram">Instagram</h3>
<ul>
<li><strong>Auditorija:</strong> 18-45 metai (aktyviausi jauni suaugusieji), vizualinio turinio mėgėjai;</li>
<li><strong>Turinio formatai:</strong> Reels, stories, postai (statiniai ir karuselės), live;</li>
<li><strong>Stiprybės:</strong> estetikos galia, stiprus įvaizdžio kūrimo kanalas, Reels sklaida, plati jaunų suagusiųju auditorija;</li>
<li><strong>Silpnybės:</strong> reikia pastovumo ir išgryninto vizualinio stiliaus, konkurencija dėl dėmesio, poreikis stipriems „hooks“;</li>
<li><strong>Rekomenduojama</strong>:
<ul>
<li><strong>Grožio, mados, interjero ir gyvenimo būdo</strong> verslams;</li>
<li><strong>Paslaugų teikėjams</strong> (pvz. plaukų stilistai, makiažo meistrai, asmeniniai treneriai);</li>
<li><strong>Asmeniniams prekės ženklams</strong>, kuriems svarbus estetiškas įvaizdis ir bendruomenės kūrimas.</li>
</ul>
</li>
</ul>
<h3 id="tiktok">TikTok</h3>
<ul>
<li><strong>Auditorija</strong>: 13–35 m., ypač aktyvus jaunimas;</li>
<li><strong>Formatas</strong>: trumpi, dinamiški, dažnai tendencijų paremti video;</li>
<li><strong>Stiprybės</strong>: itin greitas organinis pasiekiamumas, kūrybiškumo laisvė;</li>
<li><strong>Silpnybės</strong>: reikalauja aktyvaus stebėjimo, kas veikia, nuolatinio prisitaikymo prie trendų;</li>
<li><strong>Rekomenduojama</strong>:
<ul>
<li>Produktų verslams, <strong>orientuotiems į jaunimą</strong> (pvz. aksesuarai, mitybos papildai, drabužiai);</li>
<li>Kūrybinėms industrijoms, kurios geba <strong>komunikuoti per humorą, tendencijas ir emocijas</strong>;</li>
<li>Asmeniniams prekės ženklams, kurių tikslas – <strong>greitas augimas ir jaunesnės auditorijos pasiekimas</strong>.</li>
</ul>
</li>
</ul>
<h3 id="linkedin">3.4. LinkedIn</h3>
<ul>
<li><strong>Auditorija</strong>: 25+, verslo sektoriaus atstovai, B2B, laisvai samdomi specialistai, vadovai;</li>
<li><strong>Formatai</strong>: tekstiniai postai, nuotraukos, straipsniai, video;</li>
<li><strong>Stiprybės</strong>: ekspertinio įvaizdžio formavimas, profesiniai kontaktai, darbuotojų pritraukimas;</li>
<li><strong>Silpnybės</strong>: ribotas neformalaus turinio priėmimas, mažesnis emocinis įsitraukimas, dažnas kūrėjų perdegimas;</li>
<li><strong>Rekomenduojama</strong>:
<ul>
<li><strong>Konsultantams</strong>, mentorystės paslaugų teikėjams;</li>
<li>Švietimo, personalo atrankos, vadybos ir <strong>verslo</strong> <strong>vystymo</strong> sektoriams;</li>
<li>Įmonėms, kurios ieško <strong>B2B klientų</strong> ar naujų darbuotojų.</li>
</ul>
</li>
</ul>
<h3 id="youtube">3.5. YouTube</h3>
<ul>
<li><strong>Auditorija</strong>: plačiausia, visų amžiaus grupių vartotojai;</li>
<li><strong>Formatas</strong>: ilgo formato video, YouTube Shorts;</li>
<li><strong>Stiprybės</strong>: gilus turinio perteikimas, SEO galimybės, pasitikėjimo stiprinimas;</li>
<li><strong>Silpnybės</strong>: reikalauja daugiau kūrybos resursų, ilgalaikio planavimo;</li>
<li><strong>Rekomenduojama</strong>:
<ul>
<li><strong>Edukaciniams</strong> kanalams, online <strong>kursams</strong>, <strong>ekspertų</strong> turiniui;</li>
<li><strong>Technologijų, finansų, sveikatingumo</strong> temoms;</li>
<li><strong>Ilgalaikę komunikaciją planuojantiems</strong> prekės ženklams, kurie gali investuoti į kokybišką video turinį.</li>
</ul>
</li>
</ul>
<blockquote>
<p>Dažniausiai naudojamas modelis – 1 pagrindinė platforma ir 1–2 papildomos (pagal turinio formatų diversifikaciją).</p>
</blockquote>
<h3 id="apibendrinimas">Apibendrinimas</h3>
<p><img src="https://i.postimg.cc/90856Ykw/temp-Image4we0s-M.avif" alt="socialiniaitinklai"></p>
<h1 id="praktinė-dalis">Praktinė dalis</h1>
<h3 id="pasirinkite-arba-sukurkite-prekės-ženklą">Pasirinkite arba sukurkite prekės ženklą</h3>
<ul>
<li><strong>Sukurkite</strong> prekės ženklą (galite rinktis savo prekės ženklą, jei turite) arba pasirinkite jau iš jums žinomų prekės ženklų</li>
<li><strong>Išanalizuokite</strong> prekės ženklo: veiklos sritį, tikslą socialiniuose tinkluose, siūlomą vertę klientui, auditoriją.</li>
</ul>
<h3 id="platformų-pasirinkimo-analizė">Platformų pasirinkimo analizė</h3>
<p>Pagal pateiktą lentelę palyginti ir aprašyti, kurios platformos labiausiai tiktų jūsų prekės ženklui. <strong>Atsakykite</strong>:</p>
<ul>
<li>Kuriose platformose aktyviausia tikslinė auditorija?</li>
<li>Kur dažniausiai jie leidžia laiką?</li>
<li>Kurie formatai yra efektyviausi jūsų atveju?</li>
<li>Kur įmonė galėtų efektyviausiai komunikuoti?</li>
</ul>
<h3 id="pavyzdys-1">Pavyzdys:</h3>
<p><strong>Prekės ženklas:</strong> Augalinės kilmės desertai „GreenBite“</p>
<p><strong>Veiklos sritis:</strong> Maisto produktai, augalinė mityba, sveikas gyvenimo būdas</p>
<p><strong>Tikslas socialiniuose tinkluose:</strong> Didinti žinomumą, edukuoti apie veganišką mitybą, paskatinti el. parduotuvės lankymą, sukurti lojalią bendruomenę</p>
<p><strong>Vertė klientui:</strong> Skani alternatyva įprastiems desertams be kaltės jausmo, tinkama net ir tiems, kurie nesilaiko veganiškos mitybos</p>
<p><strong>Auditorija:</strong></p>
<ul>
<li>
<p>Moterys 25–45 m.</p>
</li>
<li>
<p>Gyvenančios miestuose</p>
</li>
<li>
<p>Domisi sveika mityba, sportu, aplinkosauga</p>
</li>
<li>
<p>Dažniau renkasi produktus be cukraus / be laktozės</p>
</li>
</ul>
<p><strong>Platformų pasirinkimas:</strong></p>
<ul>
<li>
<p><strong>Instagram:</strong> Pagrindinė vizuali platforma, kur aktyviausia auditorija. Efektyvūs Reels su greitais receptais, Stories su apklausomis.</p>
</li>
<li>
<p><strong>Facebook:</strong> Tinka ilgesniam edukaciniam turiniui, klientų atsiliepimams, bendruomenės kūrimui.</p>
</li>
<li>
<p><strong>Substack:</strong> Galėtų būti ateities planuose edukaciniams naujienlaiškiams, bet ne pirminė platforma.</p>
</li>
</ul>
<blockquote>
<p>Naudokite šį pavyzdį kaip įkvėpimą, bet prisitaikykite pagal savo pasirinktą prekės ženklą.</p>
</blockquote>
<h3 id="bonus-užduotis">BONUS užduotis</h3>
<p><strong>Sukurkite pagrindinę komunikacinę žinutę savo prekės ženklui.</strong></p>
<p>Atsakykite:</p>
<ul>
<li>
<p>Ką norite, kad auditorija apie jus galvotų?</p>
</li>
<li>
<p>Kuo jūsų prekės ženklas išsiskiria iš kitų?</p>
</li>
<li>
<p>Kokie 2–3 raktažodžiai / vertybės turėtų būti nuolat girdimi jūsų komunikacijoje?</p>
</li>
</ul>
<p><strong>Pavyzdys:</strong> „GreenBite“ – tai skanus, švarios sudėties desertas be kaltės jausmo. Esame tvarūs, skanūs ir artimi. Mes norime, kad kiekvienas jaustųsi gerai rinkdamasis tai, kas palanku sau ir planetai.</p>

