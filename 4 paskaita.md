# ALGORITMAI IR PLATFORMŲ VEIKIMO LOGIKA

[Paskaitos medžiaga](https://gamma.app/docs/4-paskaita-jttgc2svasimn0s)

## Instagram ir Facebook algoritmai 2025 m.: ką žinoti

Instagram ir Facebook algoritmai – tai dinamiškos, nuolat kintančios sistemos, kurios nustato, **kokį turinį matys vartotojai.** Suprasti, kaip jos veikia, tampa būtina kiekvienam, kuris kuria ar administruoja socialinių tinklų turinį. **Šių platformų tikslas** – kuo ilgiau išlaikyti naudotojo dėmesį ir rodyti jam aktualų bei įtraukiantį turinį. Tam naudojami šimtai signalų: nuo įrašo temos, laikų ir komentarų kiekio, iki turinio tipo, jo paskelbimo laiko ir net antraštėje vartojamų žodžių.

### Kas yra algoritmai ir ar verta jų vaikytis?

**Algoritmas** – tai platformos programinis mechanizmas, kuris sprendžia, kam, kada ir kokį turinį rodyti. Jis a**nalizuoja naudotojo elgseną** (ką spaudžia, ką žiūri, ką komentuoja) ir remdamasis tuo parenka turinį, kuris, tikėtina, labiausiai sudomins.

**Pavyzdys**: jei vartotojas dažnai spaudžia įrašus su grožio patarimais – algoritmas jam rodys daugiau tokio tipo turinio iš įvairių paskyrų.

**Ar verta „vaikytis“ algoritmų?**

-   Verta suprasti jų logiką, bet **nekurti turinio tik algoritmui.**

-   **Tikrasis turinio tikslas** – kurti ryšį su auditorija, o algoritmas yra tik tarpininkas.

-   Geras turinys, kuris **įtraukia žmones**, natūraliai patinka ir algoritmui.
    

**Strategija vietoj taktikos:** vietoj to, kad bandytum atspėti, „kas šiuo metu veikia“, geriau kurk turinį, kuris turi vertę, kuria bendruomenę ir skatina įsitraukimą.

Tačiau, norint pasiekti platesnę auditoriją ir išlaikyti įsitraukimą, verta suprasti, kaip veikia algoritmai. 2025 m. algoritmai tapo dar labiau orientuoti į **personalizuotą turinio pateikimą, autentiškumą ir naudotojo elgseną.**

### Instagram
**Kas svarbu:**
    
-   Įsitraukimas per pirmas 30–60 min. (komentarai, išsaugojimai, pasidalinimai);
    
-   Vaizdo kokybė ir temos aktualumas auditorijai;
    
-   Reguliarus turinio publikavimas (ypač Reels).
    
**Kas naujo 2025 m.:**
    
-   Reels vis dar top formatas – algoritmas prioritetą teikia įrašams, kurie išlaiko žiūrėjimo laiką;
    
-   Karuselės su įtraukiančiais pirmaisiais vizualais gauna daugiau rodomumo;
    
-   Didesnis dėmesys naudotojų pasilikimui profilyje – IG vertina ne tik postą, bet ir tai, kiek laiko žmogus naršo jūsų profilį.
    

### Facebook
**Kas svarbu:**
    

-   Diskusijas skatinantys įrašai (komentarai > reakcijos);
    
-   Grupės, vietinės naujienos ir live video
    
-   Nuorodos į išorę vertinamos mažiau nei turinys Facebook platformoje.

**Kas naujo 2025 m.:**
    

-   Facebook postų sėkmė labiausiai priklauso nuo komentavimo skatinimo ir bendruomeniškumo;
    
-   AI turinys žymimas ir, jei neatitinka kokybės, gali būti mažiau rodomas;
    
-   „Suggested for you“ skiltyje rodomas turinys su stipria įsitraukimo dinamika.
    

**Bendras principas**: algoritmai orientuojasi ne tik į tai, ką publikuojate, bet ir kaip žmonės elgiasi su jūsų turiniu. **Kuo daugiau žmonių:**

-   sustoja,
    
-   įsitraukia,
    
-   sugrįžta,
    
-   naršo profilį – tuo aukštesnį „relevance score“ gauna įrašas.
    

**Svarbu**: kuo aiškesnė vertė ir kvietimas į veiksmą (CTA) – tuo labiau algoritmas supranta, kam ir kodėl rodyti įrašą.

## Patarimai turinio kūrimui Instagram ir Facebook (2025 m. algoritmų pagrindu)

#### Instagram

-   **Pirmos sekundės svarba**: naudok aiškų, įtraukiantį hook'ą pačioje pradžioje – tai padeda išlaikyti žiūrėjimo laiką.
    
-   **Tekstas ekrane**: net trumpas tekstas padidina įsitraukimą – svarbu ir subtitrai, ir pagrindinių žinučių „užrašymas“.
    
-   **Naudok karuseles su pirmaisiais „kabliukais“**: įtraukianti pradžia skatina peržiūrėti visas skaidres.
    
-   **Papildoma muzika**: dabar aktualu ne tik Reelsams – net karuselėse ar nuotraukose galima pridėti muziką, kad jos taptų gyvesnės.
    
-   **Stories kasdien**: nors ir trumpi, bet nuolatiniai – stiprina algoritminį gyvumą ir auditorijos ryšį.
    
-   **Profilio optimizacija**: algoritmas matuoja ir tai, kiek laiko žmonės naršo jūsų profilį – tvarkinga, įtraukianti bio ir „highlight’ai“ veikia kaip turinio išplėtimas.
    

#### Facebook

-   **Skatink diskusiją**: komentarai – pagrindinis rodiklis, todėl formuluok įrašus taip, kad jie kviestų pasisakyti.
    
-   **Naudok Live**: net jei trumpos – tiesioginės transliacijos vis dar stipriai palaikomos.
    
-   **Grupės turinys**: bendruomeniškumas – viena iš 2025 m. stipriausių tendencijų, tad dalinkis įrašais grupėse ar kurk jas.
    
-   **Kurk originalų vietinį turinį**: algoritmas pirmenybę teikia turiniui, kuris „neišveda“ naudotojo iš platformos – vietoj nuorodų kurk informatyvias karuseles ar tekstus pačiame Facebook.
    
-   **„Suggested for you“ pranašumas**: pasinaudok tuo, kurdamas universaliai aktualų turinį – įžvalgas, istorijas, emocijas keliančius postus.


## Praktinė dalis 

### 1 dalis: Įrašas vienai pasirinktai platformai (Instagram arba Facebook)

Sukurkite  **2 skirtingus Instagram ar Facebook įrašų scenarijus**, kurie būtų orientuoti į skirtingus algoritminius tikslus:

1.  **Įrašas, skirtas pasiekiamumui auginti**  – orientuotas į platesnės auditorijos pasiekimą (pvz. edukacinis ar įkvepiantis reels, carousel).
    
2.  **Įrašas, skirtas įsitraukimui skatinti**  – orientuotas į komentarus, dalinimąsi ar profilio naršymą (pvz. įrašas su klausimu, nuomone, diskusija).
    

**Kiekvienam įrašui parašykite:**

-   Tikslą (reach / engagement);
    
-   Platformą (Instagram ar Facebook);
    
-   Formatą (reels / carousel / post);
    
-   Temą bei tekstą;
    
-   CTA;
- Sukurkite vizualą.
    
-   Paaiškinkite, kodėl pasirinkote tokią struktūrą atsižvelgiant į 2025 m. algoritmų principus.

Įrašas turi atitikti platformos logiką ir pasirinkto prekės ženklo strategiją. Temą galite rinktis iš praėjusioje paskaitoje sukurto komunikacijos plano.
### Pavyzdys 
### **1 įrašas – PASIEKIAMUMUI AUGINTI**

-   **Tikslas:**  Reach
    
-   **Platforma:**  Instagram
    
-   **Formatas:**  Reels
    
-   **Tema:**  3 paprasti būdai mažinti stresą per dieną
    
-   **Tekstas:**  
    **HOOK (video pradžioje tekstu ekrane):**  
    „Jauti įtampą? Šitie 3 patarimai gali pakeisti tavo dieną.“  
    **TURINYS (video):**  
    🎧 1. 3 min. kvėpavimo pratimas (parodoma, kaip)  
    🧘‍♀️ 2. Greitas kūno skenavimas / įtampos paleidimas  
    ☕ 3. Sąmoningas kavos puodelis – be telefono  
    **CTA:**  
    „Išsisaugok ir išbandyk šiandien! Kurį pradėsi pirmiausia?“
    
-   **Vizualas:**  Reels su greitais perėjimais, šviesi estetika, raminanti muzika, aiškūs subtitrai.
    
-   **Kodėl toks pasirinkimas:**  
    2025 m. Instagram algoritmas teikia prioritetą Reels turiniui, kuris išlaiko žiūrėjimo laiką ir yra išsaugomas ar siunčiamas kitiems. Tema universali, aktuali, lengvai „share'inama“, todėl padidina šansą, kad video pasieks platesnę auditoriją.
### **BONUS užduotis**

**Tema:**  Profilio optimizacija pagal algoritmų logiką
  
**Išanalizuokite savo ar pasirinkto prekės ženklo Instagram profilį:**

-   Ar bio dalyje aiškiai nurodyta, kas jūs ir kuo galite būti naudingi?
    
-   Ar yra nuoseklūs „highlight’ai“?
    
-   Ar profilyje skelbiama informacija kviečia žmogų pasilikti ir naršyti?
    
-   Ar turinys atitinka naujausius algoritmų reikalavimus (pvz., naudojama muzika, karuselės su įtraukiančia pradžia)?
    

**Pateikite trumpą ataskaitą (3–5 sakiniai)**  ir pasiūlykite 2 patobulinimus, kurie padėtų padidinti profilio įsitraukimą ir matomumą pagal algoritmų principus.

> Jei dar neturite savo prekės ženklo Instagram profilio, galite rinktis jums patikantį prekės ženklą.

