
# ANALITIKA IR OPTIMIZAVIMAS 

[Paskaitos medžiaga](https://gamma.app/docs/6-paskaita-70irzywiwyqono7)

## Instagram/Facebook Insights, KPI, ataskaitos

Analitika – tai socialinių tinklų veiklos „smegenys“. Tik žinodami, kaip realiai veikia mūsų turinys, galime optimizuoti veiklą, kurti tikslines kampanijas ir pagrįsti savo sprendimus klientams.

### Kas yra KPI (Key Performance Indicators)?

**KPI** – tai pagrindiniai veiklos rodikliai, padedantys objektyviai įvertinti, ar jūsų komunikacija socialiniuose tinkluose juda tinkama kryptimi.

-   Jie susiejami su jūsų komunikacijos ar verslo tikslais (pvz. žinomumo didinimas, pardavimai, įsitraukimas);
    
-   Gali būti kiekybiniai (skaičiai, procentai) ir kokybiniai (pvz. komentarų turinys, auditorijos nuotaika);
    
-   Padeda priimti sprendimus: ką kartoti, ką keisti, ką optimizuoti.
    

### Kaip išsikelti tinkamus KPI?

1.  **Atsispirkite nuo tikslo:**
  
	-   Jei jūsų tikslas – auginti žinomumą → rinkitės pasiekiamumą, impressions, sekėjų augimą;
    
	-   Jei siekiate pardavimų → rinkitės link clicks, konversijas, CTR;
    
	-   Jei norite bendruomenės ir įsitraukimo → vertinkite komentarus, dalinimusis, išsaugojimus.
    

2.  **Nustatykite laikotarpį:** stebėkite savaitės, mėnesio ar kampanijos rezultatus.
    
4.  **Palyginkite**: su ankstesniais laikotarpiais, arba vidutiniais industrijos standartais.
    
5.  **Nepersistenkite**: pasirinkite 3–5 esminius KPI, o ne 15 skirtingų skaičių – kitaip prarasite fokusą.
    
### Ką galime matuoti (KPI – Key Performance Indicators):

-   **Pasiekiamumas** (Reach): kiek unikalių žmonių matė jūsų įrašą.
    
-   **Peržiūros** (Impressions): kiek kartų buvo peržiūrėtas įrašas (gali būti pakartotinai).
    
-   **Įsitraukimas** (Engagement): reakcijos, komentarai, pasidalinimai, išsaugojimai, paspaudimai.
    
-   **Sekėjų augimas**: kiek naujų sekėjų įgijote per konkretų laikotarpį.
    
-   **Konversijos**: kiek žmonių atliko norimą veiksmą (pvz. registravosi, pirko, parašė).
    

### Kur tai matyti?

-   **Instagram / Facebook Insights**: Instagram vidinė analitinė sistema arba pasiekiama per Meta Business Suite.
    

-   **Pagrindiniai duomenys**: pasiekiamumas, įsitraukimas, sekėjų demografija, aktyvumo laikas.
    
-   Svarbu **stebėti postų įsitraukimą atskirai**, o ne tik bendrą augimą.
    

### Ataskaitų rengimas:

-   **Kam reikia**: klientui, komandai, vadovybei, savo pačios įsivertinimui.
    
-   **Kaip pateikti**: geriausia lentelėse, jog būtų matomas akivaizdus pokytis.
    
-   **Ką pateikti**:
    
	-   Aktyviausi įrašai ir kodėl jie suveikė;
    
	-   Įsitraukimo lygis;
    
	-   Sekėjų pokyčiai ir demografija;
    
	-   Tolimesni veiksmai ir rekomendacijos.
    

### Kaip vertinti sėkmę?

-   **Pagal tikslus**. Jei tikslas buvo edukacija – įsitraukimas svarbiau nei pasiekiamumas. Jei pardavimai – svarbios konversijos.
    
-   **Svarbu**: nesilyginti tik su kitais – kiekvienas prekės ženklas turi savo tikslus, savo auditoriją ir augimo tempą.
    

### Papildomi svarbūs rodikliai:

-   **Link Clicks** (paspaudimai ant nuorodų): itin svarbus rodiklis, kai tikslas – srauto nukreipimas (pvz. į svetainę, registracijos formą ar parduotuvę). Kuo daugiau paspaudimų ant nuorodų – tuo geriau veikia CTA arba pardaviminis turinys.
    
-   **Stories analizė**:

	-   **Peržiūrų dinamika** (drop-off rate) – kuri skaidrė dažniausiai praranda žiūrovus?;
    
	-   **Back rodiklis** – padeda įvertinti, kiek įdomus ar auditoriją sugrįžti skatinantis, turinys;
    
	-   **Nuorodų paspaudimai** – jei naudojate „link sticker“.
    

-   **Postų analizė**:

	-   **Įsitraukimo lygis**: reakcijos, komentarai, išsaugojimai ir pasidalinimai.
    
	-   **Pasiekiamumas** skirtingose auditorijose: kokią demografiją pasiekė konkreti tema.
    

-   **Reels analizė**:

-   **Žiūrėjimo trukmė** (Average watch time);
    
-   Kuriuo metu dažniausiai **išjungiamas video**;
    
-   **Įsitraukimas**: komentarai, dalinimasis, išsaugojimas;
    
-   **Nauji sekėjai**: kiek jų atėjo per konkretų Reels.
    
> Rekomendacija: analitika turi būti nuoseklus ir reguliarus procesas – ne tik kampanijų metu, bet ir kas savaitę/kas mėnesį.

## Praktinė dalis 

### I dalis: KPI išsikėlimas

**Pasirinktai paskyrai ar prekės ženklui:**

1.  Nustatykite tikslą (pvz. pardavimai, įsitraukimas, žinomumas);
    
2.  Pasirinkite 3–5 KPI, kurie padės įvertinti pažangą;
    
3.  Paaiškinkite, kodėl pasirinkti būtent šie rodikliai ir ką jie parodys.
    

### II dalis: Turinio proporcijos planas

1.  Suplanuokite savaitės komunikacijos turinio paskirstymą pagal šias kategorijas:
    

	-   Edukacinis turinys
    
	-   Įvaizdinis turinys
    
	-   Pardaviminis turinys
    
	-   Įsitraukimą skatinantis turinys
    

2.  Nurodykite, kokiais formatais planuojate tai įgyvendinti (post, stories, reels ir pan.).

### Pavyzdys

### I dalis: KPI išsikėlimas

**Prekės ženklas:**  Rankų darbo papuošalai „Lėta Gija“

1.  **Tikslas:**  
    Didinti žinomumą ir paskatinti sekėjų įsitraukimą.
    
2.  **Pasirinkti KPI (Key Performance Indicators):**
    
    -   **Sekėjų augimas per savaitę (%)**  – parodo, ar žinutės pasiekia naujus žmones.
        
    -   **Pasiekiamumas (reach)**  – leidžia vertinti matomumą, ypač edukaciniuose ir įvaizdiniuose įrašuose.
        
    -   **Vidutinis įsitraukimo rodiklis (%)**  – ar turinys įtraukia auditoriją (like, comment, share, save).
        
    -   **Komentarų skaičius**  – vertina, ar skatinamas pokalbis, kuriamas ryšys.
        
    -   **Story atsakymų kiekis**  – parodo, kiek auditorija reaguoja į interaktyvų turinį.
        
3.  **Kodėl pasirinkti šie KPI:**  
    Kadangi prekės ženklui svarbus žinomumas ir lojali bendruomenė, svarbiausia –  **matomumas ir įsitraukimas.**  Šie rodikliai leidžia suprasti, ar auditorija reaguoja į turinį ir ar komunikacija veikia kaip tiltas tarp ženklo ir žmonių.

### II dalis: Turinio proporcijos planas (1 savaitė)

![ndpavyzdys](https://i.postimg.cc/6pSVq88c/temp-Image-Fn-VQu-Q.avif)

### BONUS užduotis:

**Sukurkite KPI ir turinio planą vienos savaitės kampanijai.**

1.  Pasirinkite konkretų tikslą (pvz. pristatyti naują produktą, paskatinti registracijas ar padidinti el. parduotuvės lankomumą);
    
2.  Išsikelkite bent 3 KPI, kurie rodytų kampanijos sėkmę;
    
3.  Sudarykite turinio planą (ne mažiau kaip 4 įrašai), kiekvienas turinys turi tarnauti skirtingai strateginei funkcijai (pagal turinio tipus);
    
4.  Pabaigoje – parašykite,  **ką vertinsite po savaitės ir kaip priimsite sprendimą, ar kampanija pavyko.**
