# STRATEGIJA IR TURINIO PLANAVIMAS

[Paskaitos medžiaga](https://gamma.app/docs/2-paskaita-2-dalis-k0szp55hxldbn34)

## Turinys kaip strategijos įrankis: edukacija, pardavimai, įvaizdis 

Turinys – tai **pagrindinė priemonė,** per kurią strategija tampa matoma auditorijai. **Kiekvienas įrašas atlieka tam tikrą funkciją**: edukuoja, kuria pasitikėjimą, padeda parduoti ar stiprina įvaizdį.

### Turinys pagal funkciją: strateginiai blokai

**Edukacinis turinys**  
**Pagrindinis tikslas** – suteikti vertės, padėti auditorijai kažką išmokti ar suprasti.
-   Turinys atsako į klausimus, sprendžia problemas.
-   Padeda formuoti eksperto įvaizdį.
-   Skatina pasitikėjimą ir įsitraukimą (komentarai, dalijimasis).
	-   **Pavyzdžiai**: „Kaip pasirinkti tinkamą vitaminą D?“, „5 patarimai, kaip sustiprinti plaukų struktūrą“.
    
**Pardaviminis turinys  
Pagrindinis tikslas** – konversija: registracija, pirkimas, susisiekimas.
-   Akcentuojama nauda, ribotumas, socialinis įrodymas.
-   Dažnai pasitelkiami CTA (Call to Action): „Apsilankyk el. parduotuvėje“, „Registruokis šiandien“.
-   Vizualiai aiškus, struktūruotas, dažnai remiasi įrodymais. 
	- **Pavyzdžiai**: Gali būti paslaugos pristatymas, nuolaidų pasiūlymai: „Iki sekmadienio –20 %“, laike apriboti pasiūlymai: „Registruokis į naują kursą“, „Tik 3 vietos liko!“
    
**Įvaizdinis turinys  
Pagrindinis tikslas** – stiprinti prekės ženklo identitetą, vertybes, emocinį ryšį.
 -   Kuriamas ryšys su auditorija per autentiškumą, vertybes, emocijas.
-   Padeda išsiskirti iš konkurentų, formuoja įspūdį apie prekės ženklą.
	-   **Pavyzdžiai**: užkulisiai, įkvepiančios istorijos, darbuotojų ar klientų pristatymai, vertybių parodymas.

**Pramoginis turinys  
Pagrindinis tikslas** – sukurti teigiamą emociją, išlaikyti auditorijos dėmesį ir skatinti dalinimąsi.
-   Dažnai tai lengvo tono, šmaikštūs, trendiniai ar šiuo metu aktualūs humoristiniai įrašai.
	-   **Pavyzdžiai**: „5 ženklai, kad tavo augintinis – tikras šeimos vadas“, meme formato vizualai, POV situacijos.
   
**Pasitikėjimo turinys  
 Pagrindinis tikslas** – kurti socialinį įrodymą ir stiprinti verslo patikimumą.
-   Renkami klientų atsiliepimai, pasidalinama kliento istorija, rodoma reali patirtis, pasakojomos istorijos apie verslo sunkumus, sprendimo būdus, pasidalinimas ekspertų nuomonėmis.
	 -   **Pavyzdžiai**: „Ką sako mūsų klientai?“, prieš / po rezultatai, klientų istorijos, ekspertų įžvalgos.
    
**Įkvėpimo turinys  
Pagrindinis tikslas** – motyvuoti, emociniu lygmeniu įkvėpti auditoriją veikti ar mąstyti kitaip.
-   Naudojamos citatos, asmeninės ar klientų transformacijos istorijos.
	-   **Pavyzdžiai**: „Prieš 3 metus pradėjau be jokio plano. Šiandien – pilna studija ir komanda“, „Maži žingsniai keičia viską“.
    

### Auditorijos ryšys su prekės ženklu:

Prieš sudarant komunikacijos planą svarbu įvertinti, kokiai auditorijai yra skirtas kiekvienas turinys. Socialinių tinklų komunikacijoje auditoriją galima skirstyti į **tris pagrindinius lygius pagal jų ryšį** su prekės ženklu:

#### Auditorijos tipai:

-   **Šalta auditorija** – žmonės, kurie jūsų nepažįsta. Pirmas kontaktas su prekės ženklu. Tikslas – supažindinti, sudominti, sukelti smalsumą.
	-   **Kaip bendrauti**: paprasta, aiški žinutė, informatyvus ar įkvepiantis turinys, mažiau pardavimo.

-   **Šilta auditorija** – seka, reaguoja į turinį, bet dar nėra pirkę. Jau pažįsta, bet dar nepriėmė sprendimo.
	- **Kaip bendrauti**: parodyti vertę, naudą, atsakyti į dažnus klausimus, stiprinti pasitikėjimą.
   
-   **Karšta auditorija** – jau pirkę klientai, lojalūs sekėjai. Čia kuriamas gilus ryšys.
	- **Kaip bendrauti**: priminti apie vertę, pasiūlyti papildomas paslaugas ar produktus, įtraukti į bendruomenę.

## Turinio planavimas: kaip planuoti ir kodėl tai svarbu (turinio dažnumas ir formatų pasirinkimas pagal tikslus)

Komunikacijos planas yra viena iš svarbiausių strategijos dalių, nes padeda iš anksto suplanuoti, kokie įrašai ir kada bus publikuojami, taip užtikrinant nuoseklų, kryptingą ir strategiškai pagrįstą komunikavimą.

### Kodėl reikalingas komunikacijos planas?
-   **Padeda** išvengti atsitiktinio turinio kūrimo;
-   **Leidžia** palaikyti pastovų turinio kėlimo dažnį ir užtikrinti temų įvairovę;
-   **Supaprastina** turinio kūrimo procesą ir sutaupo laiką;
-   Lengviau **įvertinti**, ar turinys padeda siekti strateginių tikslų;
-   **Pagerina** komandinį darbą: visi žino, kas ir kada turi būti padaryta;
-   **Užtikrina** reguliarų matomumą algoritmuose – dažnas turinio publikavimas padeda išlikti aktyviems ir matomiems sekėjų sraute.
    

### Komunikacijos dažnumas

Nėra universalaus atsakymo, kiek kartų reikia skelbti turinį per savaitę, tačiau svarbu rasti balansą tarp kokybės ir dažnumo. 

**Rekomendacijos pagal paskyrų aktyvumą:**

-   **1 kartas per savaitę** – visiškas komunikacijos palaikymas, kuris nėra orientuotas į augimą, tačiau nereikalauja didelių laiko resursų.
    
-   **Pradedantiesiems: 2–3 kartai per savaitę** – šis planas yra orientuotas į augimą, tačiau tai nėra „grubus“ augimas, kuris padeda išlaikyti pastovumą ir pamažu auginti tempą.
    
-   **Aktyviems prekės ženklams: 3–4 kartai** per savaitę – toks dažnis padeda augti greičiau, tačiau atima daug laiko resursų ir kelia didesnę tikimybę atsibosti auditorijai.

  - Prie kiekvieno plano rekomenduotina papildomai įtraukti **stories komunikaciją.** Stories komunikacija geriausia veikia, kai yra komunikuojama per jas kiekvieną dieną (nebūtina komunikuoti savaitgaliais).

> Raktas – ne kiekybė, o reguliarumas. Geriau publikuoti mažiau, bet nuosekliai ir strategiškai pagrįstai.

### Į ką atsižvelgiama sudarant planą:

Prieš sudarant planą svarbu įvertinti keletą niuansų:
-   **Data** – kada bus publikuojamas turinys;
-   **Formatas** – reels, postas, story, karuselė ir pan.;
-   **Turinio tipas** – edukacinis, pardaviminis, pramoginis, pasitikėjimo, įkvėpimo;
-   **Tema** – apie ką konkretus įrašas (pvz. „Kaip tinkamai prižiūrėti odą po procedūros“);
-   **Auditorija** – šalta (nepažįsta jūsų), šilta (seka, bet dar nepirko), karšta (lojalūs, pirkę klientai);
-   **CTA (Call to Action)** – ką kviečiate padaryti (pvz. „Registruokis“, „Komentuok“);
-   **Tikslas** – ką norite pasiekti tuo įrašu (pvz. padidinti įsitraukimą, paskatinti pardavimą, supažindinti su vertybe).

### Pavyzdys 

![komunikacijosplanas](https://i.postimg.cc/15d288BG/temp-Imageda2y17.avif)

> Rekomenduojama planą rengti mėnesiui į priekį, bet palikti vietos aktualijoms ar nenumatytiems įvykiams.

- **Strateginis požiūris** į turinį reiškia, kad kiekviena savaitė (ar mėnuo) sudaryta iš skirtingos funkcijos turinio.
    
- **Balansas** tarp edukacinio, įvaizdinio ir pardaviminio turinio leidžia neperkrauti auditorijos viena žinute ir palaikyti nuoseklų ryšį.

#### Turinys pagal paskirtį: proporcijos strategijoje

Norint sukurti tvarią, auditoriją įtraukiančią komunikaciją, svarbu **išlaikyti turinio balansą** tarp edukacijos, pardavimų, įvaizdžio formavimo ir įsitraukimo.

**Rekomenduojama proporcija:**

-   **Edukacinis turinys: ~40–50 %** – padeda formuoti vertę, kurti ekspertinį įvaizdį, atsakyti į auditorijos klausimus.
    
-   **Įvaizdžio turinys: ~20–25 %** – formuoja emocinį ryšį, parodo prekės ženklo asmenybę, vertybes.
    
-   **Pardaviminis turinys: ~20–30 %** – skatina veiksmą (registruotis, pirkti, rašyti), bet neturi dominuoti.
    
-   **Įsitraukimo skatinimo turinys: ~10–15 %** – kvietimai komentuoti, dalyvauti apklausose, žaidimuose ar kurti UGC.
    

> Proporcijos gali būti pritaikytos pagal sezoniškumą, kampanijų etapus ar verslo tikslus. Pvz., pardaviminio turinio gali padaugėti prieš išpardavimą ar paslaugos paleidimą.

## Praktinė dalis

Remiantis praėjusioje paskaitoje sukurta socialinių tinklų strategija, parengti komunikacijos planą ir sukurti vieną įrašą pasirinktoms platformoms.

### Komunikacijos plano sukūrimas (min 4 įrašai): 

Sudarykite **komunikacijos planą mėnesiui**, atsižvelgiant į:
 -   Strategijos tikslus;
 -   Auditorijos tipą (šalta, šilta, karšta);
 -   Turinį pagal funkciją (edukacinis, pardaviminis, įvaizdinis ir kt.);
 -   Pasirinktą toną ir formatus.
    
**Kiekvienam įrašui nurodykite**: 
 - Data;
 - Formatas; 
 - Tipas;
 - Tema;
 - Auditorija; 
 - Tikslas; 
 - CTA.

### Pavyzdys 

![komunikacijosplanas](https://i.postimg.cc/15d288BG/temp-Imageda2y17.avif)

### BONUS užduotis

### Bonus užduotis:

**Sukurkite savaitinį turinio planą pasirinktam auditorijos tipui (šalta, šilta arba karšta), naudodami tik 3 turinio funkcijas.**

1.  Pasirinkite auditorijos lygį, kuriam planuosite turinį.
    
2.  Naudokite tik 3 turinio tipus (pvz. edukacinis, įvaizdinis, pasitikėjimo).
    
3.  Sukurkite 5 dienų planą, kuriame būtų nurodyta:
    
    -   Data
        
    -   Turinys (funkcija)
        
    -   Pagrindinė žinutė
        
    -   Formatas
        

> Tikslas – išmokti fokusuotis į vieną auditoriją ir pritaikyti turinį jos poreikiams bei ryšio gilinimui.
