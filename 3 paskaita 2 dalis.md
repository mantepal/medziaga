# TEKSTŲ KŪRIMAS IR KOMUNIKACIJOS TONAS

[Paskaitos medžiaga](https://gamma.app/docs/3-paskaita-2-dalis-nvt2zcwd73w2pyc)

## Skirtingų platformų specifika: tekstų skirtumai ir veikimo principai

Skirtingos platformos reikalauja skirtingo tono, teksto ilgio, struktūros ir net žinutės pateikimo. Suprasti šiuos skirtumus – būtina sąlyga, jei norime, kad mūsų turinys būtų veiksmingas.

### Facebook

-   **Teksto ilgis**: leidžia ilgesnius tekstus, tad galima išplėtoti mintį;
-   **Stilius**: aiškus, struktūruotas, galima naudoti emocijas, bet neperspausti;
-   **Formatas**: įrašai su nuorodomis, statiniai įrašai, video. Gerai veikia įžvalgos ir istorijos;
-   **Veikimo principas**: svarbus pirmas sakinys – jis matomas be paspaudimo. Algoritmas skatina turinį, į kurį žmonės reaguoja (like, share, comment).
    

### 4.2. Instagram

-   **Teksto ilgis**: trumpesnis, aiškesnis, pagrindinė mintis turi būti per pirmas 1–2 eilutes. Tarpai tarp pastraipų.
    
-   **Stilius**: vizualiai palaikomas tonas – emocingas, gyvas, su šnekamąja kalba.
    
-   **Formatas**: karuselės, reels, stories – tekstas dažnai papildo vizualą, o ne atvirkščiai.
    
-   **Veikimo principas**: svarbiausias yra auditorijos įsitraukimas (komentarai, pasidalinimai). Veikia aiškus CTA.
    

### 4.3. LinkedIn

-   **Teksto ilgis**: gali būti ilgas, tačiau svarbu struktūra – naudoti tarpelius tarp pastraipų.
    
-   **Stilius**: profesinis, ekspertinis, pagrįstas patirtimi ar įžvalgomis. Tinka ir asmeniškesni pasidalinimai, jei turi vertę.
    
-   **Formatas**: tekstiniai įrašai, nuotraukos, video (Lietuvoje šis formatas Linkedin platformoje dar neveikia taip gerai, kaip užsienio šalyse).
    
-   **Veikimo principas**: svarbiausia – vertė ir profesinės įžvalgos, pasidalinimai. Komentarai, dalinimasis, reakcijos sukelia tolimesnę sklaidą.
    

### 4.4. TikTok

-   **Tekstas**: svarbiausias yra video turinys, tačiau antraštė ir pirmos sekundės žinutė lemia įsitraukimą.
    
-   **Stilius**: trumpi, dinamiški, dažnai šnekamieji arba su humoro forma. Tekstas ekrane = svarbi dalis.
    
-   **Veikimo principas**: pagrindinis algoritmas remiasi stebėjimo laiku, įsitraukimu ir pasikartojančiu peržiūrėjimu.
    

> SVARBU: TikTok platformoje galite kelti ne tik video turinį, bet ir karuselės formatą, svarbu, jog būtų uždėta muzika.

    

### 4.5. Substack

-   **Tekstas**: pagrindinis akcentas – ilgesni tekstai su vertingu, gerai išdėliotu turiniu. Gali būti naujienlaiškiai, straipsniai, analizės, nuomonės.
    
-   **Stilius**: natūralus, bet intelektualus; leidžiantis parodyti asmeninę nuomonę, įžvalgas, ekspertinį požiūrį. Tinkamas balansas tarp profesionalumo ir artumo.
    
-   **Formatas**: ilgo formato tekstai (newsletters), kartais su iliustracijomis, nuorodomis.
    
-   **Veikimo principas**: svarbu kokybė ir reguliarumas – platformos augimas priklauso nuo lojalios auditorijos, kuri prenumeruoja dėl turinio vertės.

### Ką skelbti įvairiose platformose:

![kaskelbti](https://i.postimg.cc/P5LzZNGG/temp-Image-Le-Lyg-N.avif)

**Rekomendacija**: turinys turi būti ne tik vertingas, bet ir atitikti platformos vartojimo įpročius – tai didina pasiekiamumą ir įsitraukimą.

**Svarbu**: tai, kas tinka vienai platformai, gali būti visiškai neefektyvu kitoje – adaptuokite tiek formą, tiek žinutės stilistiką.

> Tipsas: visada testuokite – kartais netikėčiausias formatas ar tonas suveikia efektyviausiai kuriant tekstus, visada prisiminkite platformos algoritmų logiką: jie vertina įsitraukimą, aktualumą, peržiūros laiką, paspaudimus.

## Kaip nusistatyti komunikacijos toną ir kodėl jis yra svarbus

**Komunikacijos tonas – tai būdas, kuriuo prekės ženklas „kalba“ su savo auditorija.**  Jis apima ne tik kalbinius pasirinkimus (žodžius, stilių, emocinę spalvą), bet ir tai, kaip auditorija jaučiasi bendraudama su prekės ženklu.

### Kodėl tai svarbu?

-   Padeda  **atpažinti prekės ženklą**  tarp konkurentų;
    
-   Kuria  **emocinį ryšį**  su auditorija;
    
-   Užtikrina  **nuoseklumą**  skirtinguose kanaluose;
    
-   Didina  **pasitikėjimą**  ir profesionalumo įspūdį.
    

### Kaip nusistatyti toną?

1.  **Pažinkite savo auditoriją**  – kokios jos vertybės, kalbos stilius, bendravimo lygis.
    
2.  **Apibrėžkite prekės ženklo charakterį**  – ar esate artimi ir šilti? Profesionalūs ir tikslūs? Kūrybiški ir laisvi?
    
3.  **Pasirinkite toną**  – formalus / neformalus, emocingas / neutralus, draugiškas / autoritetingas.
    
4.  **Sukurkite gairių dokumentą**  – nurodykite, kokių žodžių vengti, kokius vartoti, kaip formuluoti žinutes.
    
5.  **Testuokite ir adaptuokite**  – tonas gali skirtis skirtingose platformose, todėl stebėkite, kas veikia geriausiai.
    
### Pavyzdžiai:

-   **Šiltas ir artimas tonas**: „Žinom, kaip sunku pradėti. Todėl visada esam šalia – žingsnis po žingsnio.“
    
-   **Profesionalus ir aiškus tonas**: „Mūsų paslauga atitinka šiuolaikinius standartus ir užtikrina aukštą kokybę.“
    
> Patarimas: pasirinktas tonas turi būti nuosekliai taikomas visuose komunikacijos taškuose – nuo įrašų iki atsakymų į komentarus.

## Praktinė dalis

### Įrašo ruošimas pagal modelį pasirinktai platformai:

-   Pasirinkite dvi platformas, kuriose planuojate komunikuoti (pvz., Instagram, Facebook, Substack ar kt.);
-   Parenkite tekstus vienam konkrečiam įrašui pagal komunikacijos plano lentelę.;
-   Įraše turi atsispindėti:
	-   Parinktas tonas
	-   Aiški struktūra (HOOK, TURINYS, CTA)
	-   Priderinimas prie platformos specifikos
   
> Rekomendacija: naudokite AIDA, PAS ar kitą struktūros modelį.

### Komunikacijos tono nustatymas

**Užduotis:**  
Sukurkite  **komunikacijos tono gaires**  pasirinktam (arba savo) prekės ženklui, atsakydami į šiuos klausimus:

1.  **Kokia jūsų auditorija?**  
    – Amžius, vertybės, komunikacijos stilius.
    
2.  **Koks jūsų prekės ženklo charakteris?**  
    – Įvardinkite 3–5 būdvardžius (pvz. šiltas, drąsus, profesionalus, kūrybiškas).
    
3.  **Koks tonas tinkamiausias komunikacijai su jūsų auditorija?**  
    – Formalus, neformalus, įkvepiantis, aiškus, šnekamasis ir kt.
    
4.  **Kokius žodžius, frazes dažnai naudosite?**  
    – Pvz. „tvarumas“, „autentiškumas“, „žingsnis po žingsnio“.
    
5.  **Kokių žodžių ar tono vengsite?**  
    – Pvz. sudėtingų techninių frazių, per daug emocijų, kritikos.
    
### Pavyzdys: Komunikacijos tono gairės prekės ženklui „Mėlynas Puodelis“

_(rankų darbo keramikos studija, parduodanti puodelius internetu ir fiziniuose renginiuose)_

**1. Kokia jūsų auditorija?**

-   **Amžius:**  28–45 m.
    
-   **Vertybės:**  lėtumas, estetika, rankų darbas, sąmoningas vartojimas.
    
-   **Komunikacijos stilius:**  šiltas, neformalus, su asmeniniu tonu ir istorijomis. Patinka atvirumas, paprastumas ir vizualinis grožis.
    
**2. Koks jūsų prekės ženklo charakteris?**

-   Kūrybiškas
    
-   Ramus
    
-   Estetiškas
    
-   Nuoširdus
    
-   Šiek tiek žaismingas
    
**3. Koks tonas tinkamiausias komunikacijai su jūsų auditorija?**

-   **Neformalus**, bet ne vaikiškas.
    
-   **Įkvepiantis**, švelniai kviečiantis į sąmoningesnį gyvenimo būdą.
    
-   **Šiltas**, tarsi bendrautum su pažįstamu žmogumi.
    
-   Kartais –  **lengvai filosofiškas**, kai kalbama apie kasdienybės grožį ar kūrybą.
    

**4. Kokius žodžius, frazes dažnai naudosite?**

-   „rankų šiluma“
    
-   „lėtas rytas“
    
-   „netobulas, bet savas“
    
-   „kiekvienas puodelis – unikalus“
    
-   „gyvenimas iš mažų detalių“
    
**5. Kokių žodžių ar tono vengsite?**

-   Techninių žodžių („glazūravimo temperatūra 1200°“ – nebent auditorija to prašo)
    
-   Dirbtinai pompastiškų frazių („geriausias pasaulyje“)
    
-   Nurodymų („pirk dabar“, „spausk čia“) – vietoj to: „jei norisi iš arčiau pažiūrėti – čia nuoroda 💙“
    
-   Arogancijos ar per daug perfekcionizmo
    
>  **Patarimas:**  
> Pabandykite suformuluoti 1–2 sakinius, kuriuos jūsų prekės ženklas galėtų pasakyti „susipažįstant pirmą kartą“. Tai padeda pajusti toną praktiškai!

### Bonus užduotis: Tono analizė kitų paskyrose

Pasirinkite 2–3 skirtingų prekės ženklų Instagram paskyras (galite rinktis konkurentus ar mėgstamus prekės ženklus).

**Atsakykite**:

-   Koks jų komunikacijos tonas?
    
-   Kaip tai atsispindi tekstuose, vizualuose, reakcijose į komentarus?
    
-   Ar tonas atitinka jų auditoriją ir veiklos sritį?
    
-   Kokį toną pasirinktumėte jūs, jei dirbtumėte jų socialinių tinklų administratori(-e)?
    

> Tikslas – lavinti gebėjimą atpažinti, vertinti ir profesionaliai pagrįsti komunikacijos stiliaus pasirinkimą.
